༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W1KG9036
n/a
ImageGroup:
ISBN:
11 KG9064
9787105111145
Title:
རྒྱུད་བླ་མའི་འགྲེལ་པ།
rgyud bla ma'i 'grel pal
རིན་ཆེན་ཡེ་ཤེས
Author:
Descriptor:
Original Publication:
rin chen ye shes
printed from computerized input
jo nang dpe tshogs/:31
Place:
Publisher:
pe cin/
mi rigs dpe skrun khang/
2010
Date:
Volume:
Total Volumes:
In/a
TBRC Pages:
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, 150 West 17th St, New York City, NY
10011, US. Comments: 3/2011



IIEཇོ་ནང་དཔེ་ཚོགས།
ཛོ་
སྤྱིའི་དེབ་སོ་གཅིག་པ།
ན་ཆེན་ཡེ་ཤེས་དང་ཡེ་ཤེས་རྡོ་རྗེ་གཉིས་ཀྱིས།
༧y
nang Publication Series
མི་རིགས་དཔེ་སྐྲུན་ཁང་།



#
#
་ S ##g • ཙྪ8&#
T རི་ཆོས་ངེས་དོན་རྒྱ་མུཚོ། (ཀུན་མཁྱེན་རྟོན་པ་བཞི་ལྡན་གྱི་གསུང་པོད་དང་པོ།)
༧ རྒྱུད་བླའི་ཊིཀྐ། (ཀུན་མཁྱེན་རྟོན་པ་བཞི་ལྡན་གྱི་གསུང་པོད་གཉིས་པ།)
ཉ ཕར་ཕྱིན་མདོ་ལུགས་མ། (ཀུན་མཁྱེན་རྟོན་པ་བཞི་ལྡན་གྱི་གསུང་པོད་གསུམ་པ།) །
༄༅ ཕར་ཕྱིན་ཉ་ཊཱིཀ སྟོད་ཆ། (ཆོས་རྗེ་ཉ་དབོན་པའི་གསུང་པོད་དང་པོ།)
5 ཕར་ཕྱིན་ཉ་ཊིཀ སྨད་ཆ། (ཆོས་རྗེ་ཉ་དབོན་པའི་གསུང་པོད་གཉིས་པ།)
༧ མངོན་པ་ཀུན་བཏུས། སྟོད་ཆ། (ས་བཟང་མ་ཏི་པཎ་ཆེན་གྱི་གསུང་པོད་དང་པོ།)
༡ མངོན་པ་ཀུན་བཏུས། སྨད་ཆ། (ས་བཟང་མ་ཏི་པཎ་ཆེན་གྱི་གསུང་པོད་གཉིས་པ།) །
8 བླང་དོར་རབ་གསལ། (ས་བཟང་མ་ཏི་པཎ་ཆེན་གྱི་གསུང་པོད་གསུམ་པ།)
9 ཚད་མ་རྣམ་འགྲེལ། (མཚལ་མིན་པ་བསོད་ནམས་བཟང་པོའི་གསུང་པོད་དང་པོ།) |
10 དབུ་མ་ཐེག་མཆོག (རྗེ་བཙུན་ཏཱ་ར་ནཱ་ཐའི་གསུང་པོད་དང་པོ།)
D འདུལ་བ་བདུད་རྩིའི་ཉིང་ཁུ། (མཚལ་མིན་པ་བསོད་ནམས་བཟང་པོའི་གསུང་པོད་གཉིས་པ།)
༄༅ སྤྱོད་འཇུག་ས་འགྲེལ། (ས་བཟང་མ་ཏི་པཎ་ཆེན་གྱི་གསུང་པོད་བཞི་པ།) |
13 རྒྱུད་བླ་ས་འགུལ། (ས་བཟང་མ་ཏི་པཎ་ཆེན་གྱི་གསུང་པོད་ལྔ་པ།)
ཐ ས་བཟང་གསུང་འཐོར། (ས་བཟང་མ་ཏི་པཎ་ཆེན་གྱི་གསུང་པོད་དྲུག་པ།)
རྒྱུད་བླའི་འགྲེལ་བ། (ཞང་སྟོན་པ་བསོད་ནམས་གྲགས་པའི་གསུང་པོད་དང་པོ།)
16 ཇོ་ནང་ལོ་ཙཱའི་གསུང་འཐོར། (ལོ་ཙཱ་བ་བློ་གྲོས་དཔལ་གྱི་གསུང་པོད་དང་པོ།)
༡ དུས་འཁོར་རྒྱུད་མཆན། (ཇོ་ནང་ཕྱོགས་ལས་རྣམ་རྒྱལ་གྱི་གསུང་པོད་དང་པོ།)



༄༅། །རྒྱུད་བླ་མའི་འགྲེལ་པ་མདོ་དང་སྦྱར་བ་
ངེས་པའི་དོན་གྱི་སྣང་བ་དང་ངེས་དོན་
ནོར་བུའི་མཛོད་ཅེས་བྱ་བ་
བཞུགས་སོ། །
Jonangpa
༄༅། །དཔལ་ལྡན་རྒྱལ་བ་ཇོ་ནང་པ།
མི་རིགས་དཔེ་སྐྲུན་ཁང་།



མི་མཇེད་ཞིང་འདིའི་སྟོན་པ་ཟས་གཙང་སྲས།



དཔེ་སྐྲུན་གསལ་བཤད།
སྤྱིར་གངས་ཅན་ལྗོངས་སུ་སངས་རྒྱས་ཀྱི་བསྟན་པ་ལ་ཐེག་པ་ཆེ་ཆུང་གི་མདོ་སྡེ་འབྱམས་སུ་ཀླས་
ཤིང་རྒྱ་བོད་ཀྱི་ལོ་པཎ་རྣམས་དང་ས་དགེ་བཀའ་རྙིང་གི་རིས་སུ་མ་ཆད་པའི་འཆད་སྤེལ་རྒྱ་ཆེར་བྱས་
པའི་བསྐལ་བཟང་འདིར། དཔལ་རྒྱལ་བ་ཇོ་ནང་བའི་གྲུབ་མཐའ་ལ་ཡང་ངག་དབང་ཀུན་དགའ་འཇམ་
དབྱངས་བློ་གྲོས་ཁོང་གིས་གཙོ་བྱས་པའི་ཇོ་ནང་བའི་དགོན་སྡེ་དག་གིས་མཁས་དབང་རྣམས་ཟུར་
དུ་རུབ་ནས་གནའ་དཔེ་འཚོལ་སྡུད་ཚན་ཆུང་ཞིག་བཙུགས་ཤིང་ཇོ་ནང་བའི་དཔེ་རྙིང་དཀོན་པ་དག་
ཀྱང་དག་སྒྲིག་བྱས་པས་ད་བར་དེབ་སོ་གསུམ་པར་བསྐྲུན་ཞུས་ཟིན་པ་དང་ད་དུང་མུ་མཐུད་ནས་
གནའ་དཔེ་འཚོལ་སྡུད་དང་ཕྱོགས་སྒྲིག་བྱེད་བཞིན་པ་ཡིན། །
《ཇོ་ནང་དཔེ་ཚོགས་》འདི་ཉིད་པར་སྐྲུན་བྱེད་པ་འདིས། བོད་ཀྱི་རིག་གནས་སྤྱི་དང་། ཁྱད་
པར་དཔལ་རྒྱལ་བ་ཇོ་ནང་བའི་གྲུབ་མཐའི་ཁྱད་ཆོས་སོགས་ལ་ཞིབ་འཇུག་བྱེད་པར་དོན་སྙིང་དང་།
རིན་ཐང་ཆེ་བར་གདོན་མི་ཟ་ལ། དེ་ཙམ་དུ་མ་ཟད་དུས་རབས་ཉེར་གཅིག་པར་ཚན་རིག་དང་རྐྱ་
སྒྲིལ་དུ་འགྲོ་ཐུབ་པའི་ལྟ་གྲུབ་ཅིག་ནུབ་མེད་དུ་བསླངས་པའི་དགེ་བའི་མཛད་བཟང་ཞིག་ཡིན་པར་
བསྙོན་དུ་མེད། འོན་ཏེ་རྩ་ཆེའི་དཔེ་དཀོན་འདི་དག་པོ་ཏ་ལ་དང་། འབྲས་སྤུངས་ཀྱི་དཔེ་མཛོད་ཁང་
སོགས་མདོ་དབུས་ཁམས་གསུམ་ནས་འཚོལ་སྡུད་བྱས་པའི་དཔེ་རྙིང་ཡིན་སྟབས་ཡིག་འབྲུ་མི་གསལ་
ཞིང་ཆད་ལྷག་ཤོར་བ་དང་། སྐུང་ཡིག་མང་དུ་ཡོད་པ་རྣམས་ལ་ཞུ་དག་བྱེད་སྐབས་འགའ་ཞིག་གཤིབ་
བསྡུར་བྱེད་པའི་དཔེ་རག་སྟེ་དག་བཅོས་ལེགས་པར་བྱེད་ཐུབ་ཡོད་མོད། ཁ་ཤས་ལ་མ་ཡིག་གཅིག་
ལས་མེད་ཕྱིར་ཡིག་འབྲུ་མི་གསལ་ཞིང་དཔོག་པར་དཀའ་བ་རེ་ཟུང་འདུག་པ་རྣམས་འོལ་ཚོད་ཀྱིས་
མ་བཅོས་པར་སྐོར་རྟགས་བརྒྱབ་སྟེ་མ་ཕྱི་སོར་འཇོག་བྱས་ཡོད་པས་མཁྱེན་ལྡན་མཁས་དབང་རྣམས་
ཀྱིས་དག་བཅོས་ཡོང་བར་དགོངས་བསྐུལ་ཞུ་རྒྱུ་བཅས།
མི་རིགས་དཔེ་སྐྲུན་ཁང་།



ਕਰ ਉਸ ਸਭ ਤੋਂ
ਉਪਰ ਅਸਰ
ਸਿੰਘ
ਬ,
3 ਨਗਰਸ ਪਾਸ ਦੇ
ਨਾਲ
ਨਾਲ, ਇਸ
ਕਰ ਸਕਦੇ
ਸੰਤ ਸਨ ਨਾ
ਸਰਕਲਸੀ
ਉਸ
ਸਸਪਆਰਇਨ ਵੈਬਸ ਇੰਨਾ ਜੀ ਨੂੰ ਸਮਝ
FB ਉਨਾ
ਨੂੰ ਸ਼ਾਹੀ ਸਮ



དཀར་ཆག
.....……....(1)
་
ཐོག་མའི་གླེང་བརྗོད།་་་་་
༄༅། །རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་ ས
སྣང་བ་ཞེས་པའོ།།་་
༄༅། །ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་
ནོར་བུའི་མཛོད་ཅེས་བྱ་བ་བཞུགས་སོ།།་་
པར་བྱང་སྨོན་ཚིག་་
.....(235)
............……..(415)



.
ਨੂੰ ਸਜਾ ਨਹੀਂ ਸਨ ਕਰਾ ਕੌਨ ਸਾ ਪਾਇਆ
|
ਸਮੈਸੀ
॥ ਅਸਲ ਸਰੂਪ ਤੋਂ ਲਈ
|



ར་ ཀ
་
།
: ་ ་
་ ་ ་ ་
་ ་
པའི་ཐོག་མའི་གླེང་བརྗོད།
Alla
མི་རིགས་ཆོས་ལུགས་གྲུབ་མཐའ་གང་ཡིན། དེ་ལ་མོས་པ་དག་གིས་དེ་དང་དེའི་ གཞུང་
ལུགས་འཛིན་པ་དང་སྐྱོང་བ་སྤེལ་བ་ནི་འགན་འཁྲིར་གཙོ་བོ་ཞིག་ཆོས་ཉིད་དུ་ཆགས་པས། འདིར་
གནའ་སྔ་མོ་ནས་ཇོ་ནང་བའི་བྱིན་རླབས་དོན་གྱི་བརྒྱུད་པའི་བླ་མ་རྣམས་ཀྱི་བཀའ་འབུམ་ཐེངས་
མང་པོ་ཕྱོགས་བསྒྲིགས་བྱས་པ། དཔེ་རྙིང་བྲིས་མ་དང༌། ཤིང་པར་གང་མང་མ་ཉམས་པར་མཐོང་
བ་ཡོད།
དུས་རབས་རེ་དང་འཕོ་འགྱུར་རེའི་དབང་གིས་ཆགས་སྟོང་འཇིག་གསུམ་གྱི་བརྒྱུད་རིམ་ཁྲོད།
དུས་རབས་བཅུ་བདུན་པའི་དུས་སྐབས་སུ། གཙང་རྟག་བརྟན་དམ་ཆོས་གླིང་ངེས་དོན་དགའ་བའི་
ཚལ་ཆེན་པོར། མདོ་དང་རྒྱུད་སྡེ་དུ་མ། ཁྱད་པར་དུ་ཆོས་རྗེ་ཀུན་མཁྱེན་རིན་པོ་ཆེ་ཡབ་སྲས་
སོགས་ཀྱི་བཀའ་འབུམ། རྗེ་བཙུན་ཏཱ་ར་ནཱ་ཐའི་བཀའ་འབུམ་བཞི་བཅུ་སོགས་གསུང་རབ་ཀྱི་པར་
ཤིང་བརྒྱ་ཕྲག་ལྷག བརྐོས་པ་དང་ཕྱོགས་བསྒྲིགས་བྱས་པ། རྟག་བརྟན་པར་མ་རྒྱུད་བཞིའི་པར་
བསྐྲུན་མཇུག་བྱང་ན། རྗེ་བཙུན་ཏཱ་ར་ནཱ་ཐའི་བླ་སྨན་ལྷུན་སྡིངས་བདུད་རྩི་འགྱུར་མེད་ཀྱིས་གསལ་
བོར་བཤད་ཡོད།་
ཡང་དུས་རབས་བཅུ་དགུ་པའི་དུས། མདོ་སྨད་དུ་རྒྱལ་རོང་རྒྱལ་པོ་ཚེ་དབང་དྲག་རྒྱལ་གྱིས་ཏཱ་
ར་ནཱ་ཐའི་བཀའ་འབུམ་སོགས་པར་དུ་བརྐོས་པ་དང༌། སྤྱི་ལོ༡༩༡༥ཡས་མས་སུ་ཛ་འགོ་དགོན་དུ་
ཆོས་རྗེ་ཀུན་མཁྱེན་རིན་པོ་ཆེའི་གསུང་འབུམ། མཁས་དབང་བློ་བཟང་མཆོག་གྲུབ་ཀྱི་ བཀའ་
འབུམ་གསར་དུ་བརྐོས་པ་སོགས་ཀྱིས། བསྟན་པ་ལ་ཕན་ངེས་ཀྱི་བྱ་བ་རླབས་ཆེན་དུ་མ་གཉེར། །
ཁྱད་པར་དུ་སྤྱི་ལོ་༡༩༩༣ལོར་ྋཆོས་རྗེ་དམ་པ་ངག་དབང་ཡོན་ཏན་བཟང་པོས། དོལ་པོ་པའི་
བཀའ་འབུམ། ཏཱ་ར་ནཱ་ཐའི་བཀའ་འབུམ། ངག་དབང་བློ་གྲོས་གྲགས་པའི་བཀའ་འབུམ། སྦྱོར་
དྲུག་བླ་མ་བརྒྱུད་པ་རྣམས་ཀྱི་གསུང་ཁ་ཤས་དང་། ཇོ་ནང་བའི་ཐུགས་སྲས་དག་དང༌། མདོ་སྨད་



པ་ཐུབ་བསྟན་དགེ་ལེགས་རྒྱ་མཚོ་ཡབ་སྲས་ཀྱི་གསུང་པོད་ཁ་ཤས། གཞན་རྒྱུད་སྡེ་དུ་མའི་པར་
ཤིང་སོགས་པོད་བརྒྱད་ཅུ་ཙམ་དང་། དཀྱིལ་ཐང་སོགས་ཀྱི་པར་ཤིང་བརྐོས་ཏེ་ཕྱོགས་སྒྲིག་གིས།
ངེས་དོན་ལྟ་གྲུབ་འདིའི་གཞུང་ལུགས་ཀྱི་ཡིག་ཆ་དང་། ཐུན་མིན་གྱི་རིག་གཞུང་གི་སྟོང་བའི་བར་
ཆ་གསབ་པས། ཞག་དང་ཟླ་བ། ལོ་རབས་ནས་དུས་རབས་ཀྱི་སྐར་ཆ་བསགས། དུས་ཚོད་ནི་
ནམ་ཡང་མི་སྡོད་ཀྱང་། ཉམས་པ་གསོ། མི་ཉམས་པ་སྤེལ་བའི་རླབས་ཆེན་གྱི་མཛད་རྗེས་ནི། ཕྱི་
རབས་པ་ཚོའི་སྙིང་ན་མི་བསྙེལ་བའི་ལོ་རྒྱུས། བླ་མེད་ཀྱི་ཀ་བ་ཞིག་བསླངས།
མཛད་པ་མཇུག་འཕྲོ་ཅན་དུས་འཁོར་བསྡུས་རྒྱུད་དང༌། འགྲེལ་ཆེན་དྲི་མེད་འོད། གཞན་ཆོས་
བརྒྱུད་རིས་མེད་ཁག་གི་ཡིག་ཆའི་པར་ཤིང་ཕྱོགས་སྒྲིག་སོགས། སྤྲུལ་འཇམ་དབྱངས་བློ་གྲོས་
ཀྱིས་མཇུག་བསྐྱང་བཞིན། རྗེ་བཙུན་དམ་པའི་དགོངས་བཞེད་ལྟར། ཡིག་ཆ་དེ་དག་འཕྲུལ་པར་
བྱས་ཏེ། མདོ་དབུས་གཙང་གསུམ་གྱི་དགོན་སྡེ་རྣམས་དང་། འཛམ་གླིང་གི་ནང་བའི་དཔེ་མཛོད་
ཁག་རིན་མེད་འགྲེམ་སྤེལ་དགོས་པ་བཀའ་གསུང་ནན་མོ་ཡོད་པས་སྤྱི་ལོ ༢༠༢ལོའི་ཟླ་༨པའི་ཚེས་
༡༣ཐུགས་སྲས་འཇམ་དབྱངས་བློ་གྲོས་སོགས་བླ་གྲྭ་བརྒྱ་ཙམ། བསམ་ཡས། ས་སྐྱ། ཇོ་ནང་།
མཚུར་ཕུ། གདན་ས་གསུམ་དང༌། བཀྲ་ཤིས་ལྷུན་པོ། བླ་བྲང༌། སྐུ་འབུམ། རེབ་གོང་སོགས་
སོགས་སུ་བཅར་ཏེ། གསུང་འབུམ་ཕུལ་བས། དགོན་སྡེ་དང་ཆོས་བརྒྱུད་སོ་སོའི་ཐུགས་མཉེས་པ་
ཆེན་པོས་ཤིས་ཚིག་གི་བསྔགས་བརྗོད།
འདི་ནི་འཇིག་རྟེན་དགེ་བའི་བཀྲ་ཤིས་དང་པོ་ཞེས་པས་མཚོན། དཔལ་རྒྱལ་བ་ཇོ་ནང་
བའི་བསྟན་པའི་མངའ་བདག་མཁན་རྡོ་རྗེ་སློབ་དཔོན་ཡོན་ཏན་བཟང་པོའི་བཀའ་གསུང་བཞིན་
སྤྲུལ་སྐུ་འཇམ་དབྱངས་བློ་གྲོས་སོགས་ནས་ཇོ་ནང་བླ་མ་རྗེ་རྣམ་གསུམ་སོགས་ཀྱི་གསུང་འབུམ་
ཁྱོན་པོད་ཏི་ང་དྲུག་འདི་ག་དཔལ་ས་སྐྱའི་མཁས་མང་འདུས་ཚོགས་ཀྱི་དྲུང་དུ་ལེགས་པར་འབྱོར་
བྱུང་། དཔལ་ས་སྐྱའི་དོ་དམ་ཨུ་ཡོན་ལྷན་ཁང་ནས།
ཞེས་སོགས་ཆོས་བརྒྱུད་གཞན། དགོན་སྡེ་སོ་སོ། དམིགས་བསལ་དྲན་དབང་ཚོར་ཕུལ་བས།
བྱུང་འཛིན་དང་གཟེངས་བསྟོད་ཀྱི་ཡི་གེ་མང་། ཁྱོན་པོད་ལྔ་ཁྲི་ལྷག་འགྲེམ་སྤེལ་བྱས། སླར་ཡང་
སྤྱི་ལོ་ ༢༠༠༤ལོར་འབྲས་སྤུངས་གནས་བཅུ་དཔེ་མཛོད་ཁང་སོགས་དངོས་བརྒྱུད་ཅི་རིགས་དཀའ་



ལས་བགྱིས་པས། སྔོན་གྱི་ཇོ་ནང་དཔེ་དཀོན་ཡིག་ཆ་ཅི་རིགས་དང་དཔེ་རྙིང་བཅུ་ཕྲག་ཁ་ཤས་རྙེད་
པ་དེ་གའི་འགན་འཛིན་དག་གིས་རྒྱབ་སྐྱོར་ལ་ང་ཚོའི་སྙིང་ནས་ཐུགས་རྗེ་ཆེ་ཞུ།
སྤྱི་ལོ༢༠༠༥ལོར་ཇོ་ནང་བསྟན་འགྲོ་ཀུན་ཕན་ལྷན་ཚོགས་ཐེངས་གཉིས་པའི་སྐབས། དགོན་སྡེ་
སོ་སོའི་སྐུ་ཚབ་དང་མཁན་སྤྲུལ་རྣམས་ཀྱིས་མོས་མཐུན་ལྟར། དེང་དུས་དང་མཐུན་པའི་ཇོ་ནང་
དཔེ་ཚོགས་ཞེས་པ་འདོན་པའི་འཆར་གཞི་ལྟར་དཔེ་རྙིང་ཕྱོགས་སྒྲིག་ཚོགས་པ་གསར་འཛུགས་
བྱས་ཏེ། དཔེ་རྙིང་འཚོལ་སྡུད་པ་དང་དག་སྒྲིག་པའི་མི་སྣ་རྩ་འཛུགས་བྱས་ཏེ། ཚོགས་པ་འདིའི་
ཚོགས་གཙོ་མང་མོས་ཀྱིས་མཆོག་སྤྲུལ་འདིའི་རབ་དང་རིམ་པའི་མཛད་རྗེས་ལ་ཡིད་མགུར་ཐེབས་
ཏེ་བདམ་ཐོན་བྱུང་བ་ཡིན། དེབ་ཕྲེང་དང་པོ་ནས་སོ་གསུམ་བར་ལེགས་འགྲུབ་བྱུང་ནས་རྒྱ་ཆེའི་
ཀློག་པ་པོའི་སྤྱན་ལམ་དུ་བསྟར་བ་འདི། མཆོག་སྤྲུལ་དམ་པ་འཇམ་དབྱངས་བློ་གྲོས་ལགས་ཀྱི་
ཐུགས་བསྐྱེད་ཁོ་ན། །
མཆོག་སྤྲུལ་འདི་ནི་༧རྗེ་བཙུན་བླ་མ་ཡོན་ཏན་བཟང་པོའི་སྔ་ཕྱིར་དགོངས་གཞིགས་མཛད་དེ་
བསྟན་པ་ལ་སྲིད་ཞུ་བསྒྲུབ་ནུས་པར་དགོངས་ཏེ། བཀའི་གཟེངས་བསྟོད་དང་མཚན་གནས་བསྩལ་
བ་བཞིན། བསྟན་པ་ལ་བྱ་བ་རྒྱ་ཆེར་མཛད་བཞིན་གནས། ལས་བྱ་འདིར་ཞུགས་པའི་གཞུང་ལུགས་
ལ་མཁས་པ་དག་དཔེ་ཁྲིད་ཀྱི་བར་གསེང་དུ་དཀར་ཆག་ཙམ་སྒྲིག་པ་མ་གཏོགས་ཞུ་དག་གི་དུས་ཚོད་
ཧ་ཅང་ཐུང་། སྔ་ཕྱི་བྱས་ནས་དག་སྒྲིག་པའི་མི་སྣ་བཅུ་ཕྲག་གསུམ་གྱིས་གཉིད་ཆག་ཟས་བརྗེད་
ཀྱིས་འབད་པས་སྒྲུབ་ཀྱང། དཔེ་ཚོགས་འདིའི་མ་ཡིག་དཔེ་རྙིང་ཡིན་གཤིས་སྐུང་ཡིག་མང་བ་དང་།
ཁ་ཤས་དག་ཆ་ཞན་པ། འབྲི་ཚུལ་གཞན་དང་ནང་དོན་ཟབ་པས། ང་ཚོ་ལ་མཐུན་རྐྱེན་མི་འགྲིག་པ་
བསྟུད་མར་བྱུང་བས་ཀློག་པ་པོའི་དགོངས་པ་མཐུན་མིན་ཅི་རིགས་སུ་ངེས་ན་ཁྱེད་ཀྱི་སྤྱན་བསྟར་བ་
ནས་དགོངས་ཚུལ་ཐོན་དང་། བསྐྱར་དུ་དཔེ་ཚོགས་རྣམས་ཆབས་ཅིག་ཏུ་པར་ཐེངས་གཉིས་པ་འདོན་
པའི་སྤོབས་པ་དང་ཡིད་ཆེས་ཡོད་པས་སྤུས་ལེགས་སུ་འགྲོ་ངེས། །
གཞན་དཔེ་མི་འདྲ་བ་དང་དོགས་གནས་ཡོད་པའི་རིགས་དེབ་ཀྱི་ཆོས་ཚན་སོ་སོའི་མཇུག་ཏུ་
ཀོར་རྟགས་ཁ་ཤས་བཞག་པ་གསལ་བཤད་དེར་ལྟ་དགོས།
ཞེས་ཇོ་ནང་དཔེ་སྒྲིག་ཚན་ཆུང་གིས།



ਇਸ
ਘੋੜ ਸੀ ਕਿ
ਸਰਕਾਰ
ਆਪਣੀ ਸਹਿੰਸਾ
ਸੰਗਰ ਘਰ
ਪਲ ਨੂੰ
ਇਸ ਖਰਚ
ਕਈ ਸਨਸਸ ਸ ਸ ਸੀ । ਸੀਸ ਕਪਲ ਜੀ
ਸ
ਨ



༄༅། །རྒྱུད་བླ་མའི་འགྲེལ་པ་མདོ་དང་སྦྱར་བ་
ངེས་པའི་དོན་གྱི་སྣང་བ་དང་ངེས་དོན་
ནོར་བུའི་མཛོད་ཅེས་བྱ་བ་
བཞུགས་སོ། །
རིན་ཆེན་ཡེ་ཤེས་དང་ཡེ་ཤེས་རྡོ་རྗེ་གཉིས་ཀྱིས།



༄༅། །རྒྱུད་བླ་མའི་འགྲེལ་པ་མདོ་དང་སྦྱར་བ་
ངེས་པའི་དོན་གྱི་སྣང་བ་
ཞེས་པའོ། །
༄༅། །རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ་ཞེས་བྱ་བ། ཕྱོགས་
བཅུའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ། །འཕགས་པ་སྤྱན་
རས་གཟིགས་དབང་ཕྱུག་ཐུགས་རྗེ་ཆེན་པོ་དང་ལྡན་པ་ལ་ཕྱག་འཚལ་ལོ། །
རང་བཞིན་རྣམ་དག་གློ་བུར་དྲི་མའི་ཉེས་ཚོགས་མཐའ་དག་སྤངས། །
རང་བཞིན་ཉིད་ལྡན་སྟོབས་སོགས་ཡོན་ཏན་མཐའ་དག་ཡོངས་སུ་རྫོགས། །
འགྲོ་ལ་ལྷུན་གྲུབ་རྒྱུན་མི་འཆད་པའི་ཕྲིན་ལས་ཕུན་ཚོགས་འཇུག །
མཁྱེན་བརྩེའི་བདག་ཉིད་དོན་གཉིས་ཕུན་ཚོགས་རྫོགས་སངས་རྒྱས་ལ་འདུད། །
བསམ་དང་བརྗོད་པའི་ཡུལ་ལས་འདས་ཤིང་སོ་སོ་རང་རིག་ཉིད། །
ལས་དང་ཉོན་མོངས་གཉིས་ཟད་ཚུལ་བཞིན་མིན་པའི་རྟོག་དང་བྲལ། །
དྲི་མས་རྣམ་དག་ཤེས་བྱ་ཀུན་གསལ་ཆགས་སྡང་རབ་རིབ་འཇོམས། །
བདེན་གཉིས་རང་བཞིན་ཆགས་བྲལ་དམ་ཆོས་ཉི་མ་དེ་ལ་འདུད། །
འགྲོ་ཀུན་ཆོས་དང་གང་ཟག་བདག་གིས་སྟོང་བ་དང་། །
སེམས་ཅན་ཀུན་ལ་སངས་རྒྱས་སྙིང་པོ་རྗེས་ཞུགས་པར། ། །
ཤེས་རབ་མཆོག་གིས་རྟོགས་པས་ཇི་ལྟ་ཇི་སྙེད་དོན། །
ལེགས་གཟིགས་ཕྱིར་མི་ལྡོག་པའི་བློ་ལྡན་དེ་ལ་འདུད། །



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
བདེ་གཤེགས་གསུང་རབ་རང་བཞིན་བཟང་པོའི་གསེར། །
མི་ཕམ་མགོན་གྱིས་རྒྱན་དུ་ལེགས་བརྡུངས་པས། །
རིགས་ལྔ་མཁའ་འགྲོས་ལུས་བརྒྱན་དགའ་བསྐྱེད་འདི། །
བདག་གཞན་བློ་ཡི་སྤྱི་གཙུག་རྒྱན་དུ་བགྱི། །
འདི་དོན་རྒྱལ་དང་དེ་སྲས་མཆོག་གི་ཡུལ། །
ཆ་ཤས་ཙམ་ཡང་བདག་གི་ཡུལ་མིན་མོད། །
དེ་ལྟ་ན་ཡང་མོས་པ་ཁོ་ནའི་བློས། །
མདོ་དང་སྦྱར་བའི་འགྲེལ་པ་བགྱིད་པར་སྤྲོ། །
དེ་ལ་བདེ་བར་གཤེགས་པའི་གསུང་རབ་ཐམས་ཅད་ཀྱི་སྙིང་པོར་གྱུར་པ་ཐེག་པ་ཆེན་པོ། དེའི་
ནང་ནས་ཀྱང་ངེས་དོན་གཙོ་བོར་སྟོན་པ་དོན་དོན་དམ་རྣམ་པར་ངེས་པའི་མདོ་དེ་བཞིན་གཤེགས་
པའི་སྙིང་རྗེ་ཆེན་པོ་བསྟན་པ་དང༌། ལྷག་པའི་བསམ་པ་བརྟན་པའི་ལེའུའི་ནང་ཚན། དཔལ་འཕྲེང་
སེང་གེ་སྒྲ་དང༌། དེ་བཞིན་གཤེགས་པའི་སྙིང་པོའི་མདོ་དང༌། སངས་རྒྱས་ཕལ་པོ་ཆེ་དང༌། ཐེག་
པ་ཆེན་པོའི་མན་ངག་དང༌། འགྲིབ་པ་མེད་པ་དང་འཕེལ་བ་མེད་པ་ཉིད་བསྟན་པ་དང༌། དེ་བཞིན་
གཤེགས་པའི་ཡོན་ཏན་དང་ཡེ་ཤེས་བསམ་གྱིས་མི་ཁྱབ་པའི་ཡུལ་ལ་འཇུག་པ་དང་། སངས་རྒྱས་
ཐམས་ཅད་ཀྱི་ཡུལ་ལ་འཇུག་པ་ཡེ་ཤེས་སྣང་བ་རྒྱན་དང༌། ནམ་མཁའ་མཛོད་ཀྱིས་ཞུས་པ་དང༌།
བློ་གྲོས་རྒྱ་མཚོས་ཞུས་པ་དང༌། གཙུག་ན་རིན་པོ་ཆེས་ཞུས་པ་དང་། སོར་མོའི་ཕྲེང་བ་ལ་ཕན་པ་
དང༌། དམ་པའི་ཆོས་པད་མ་དཀར་པོ་དང་། མྱ་ངན་ལས་འདས་པ་ཆེན་པོའི་མདོ་དང༌། ཆོས་མངོན་
པ་ཐེག་པ་ཆེན་པོའི་མདོ་ལ་སོགས་པ་མདོ་དུ་མའི་དོན་མཆོག་ཏུ་ཟབ་ཅིང་རྟོགས་པར་དཀའ་བ་
རྣམས་གདུལ་བྱ་དབང་པོ་མཆོག་ཏུ་རྣོ་བ། མོས་དགེ་ཕུན་སུམ་ཚོགས་པའི་བློ་ཅན་རྣམས་ཀྱིས་
རྟོགས་པར་བྱ་བའི་ཆེད་དུ། རྒྱལ་བའི་སྲས་ཀྱི་ཐུ་བོ་བྱམས་པ་མཆོག་གི་ཐུགས་རྗེས་ཐེག་པ་ཆེན་པོ་
རྒྱུད་བླ་མའི་བསྟན་བཅོས་འདི་མཛད་ཏེ། འདི་ནི་གང་བཤད་པར་བྱ་བའི་ཆོས་ཡིན་ནོ། །འདིའི་
འགྲེལ་པ་ནི་དེ་ཉིད་ཀྱིས་རྗེས་སུ་བཟུང་བས་ས་གསུམ་པ་འོད་བྱེད་པ་བརྙེས་པ་འཕགས་པ་ཐོགས་
མེད་ཞབས་ཀྱིས་མདོ་སྦྱོར་ཅུང་ཟད་དང་བཅས་པ་མཛད་ལ། འདིའི་འགྲེལ་བཤད་རྒྱ་གར་ལས་



རིན་ཆེན་ཡེ་ཤེས། ། རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། བོད་དང་པོ།
འགྱུར་བ་ནི་སྔན་ཆད་བདག་གིས་མ་མཐོང་ཞིང༌། བོད་ཀྱི་མཁས་པ་རྣམས་ཀྱིས་དམ་པ་ཁོང་གི་
བཤད་པ་དང༌། འགྲེལ་པ་དང་བཅས་པའི་རྣམ་བཤད་མཛད་པ་ཅི་རིགས་པ་མཐོང་མོད། གང་གི་
ཕྱིར་མཁས་པར་གྲགས་པའི་སྐྱེ་བོ་དག་གིས་རྒྱ་མདོ་མ་གཟིགས་པར་རྣམ་བཤད་མཛད་པས་ཚིག་
དང་དོན་ཅུང་ཟད་ལོག་པ་མཐོང་བས་ན། དེའི་ཕྱིར་ཇི་ལྟར་རྙེད་པའི་མདོ་དང་སྦྱར་བའི་འགྲེལ་པ་
བྲི་བར་བྱའོ། ། ། དང་། །
དེ་ལ་བསྟན་བཅོས་འདིའི་ལུས་རྣམ་པར་གཞག་པ་ལ་ཚིགས་སུ་བཅད་པ་གསུམ་ལས་ཚིགས་
སུ་བཅད་པ་དང་པོས་བསྟན་བཅོས་ཀྱི་ལུས་རྡོ་རྗེའི་གནས་བདུན་དུ་བསྡུ་བ་གསུངས་པ། སངས་རྒྱས་
ཆོས་ཚོགས་ཁམས་དང་བྱང་ཆུབ་དང༌། །ཡོན་ཏན་སངས་རྒྱས་ཕྲིན་ལས་ཐ་མ་སྟེ། ། བསྟན་བཅོས་
ཀུན་གྱི་ལུས་ནི་མདོར་བསྡུས་ན། །རྡོ་རྗེ་ཡི་ནི་གནས་བདུན་འདི་དག་གོ །ཞེས་པས་བསྟན་ཏེ། ལུས་
རྣམ་གཞག་གི་དགོས་པ་ནི། བསྟན་བཅོས་འདི་ཡི་བརྗོད་བྱ་ཐམས་ཅད་གྲངས་འདི་སྙེད་དང་རིམ་
པ་འདི་ལྟ་བུའི་སྒོ་ནས་འཆད་དོ། །ཞེས་བསྟན་པས་ཡན་ལག་རྒྱས་བཤད་ཀྱི་དོན་ལྷག་ཆད་མེད་ཅིང་
མ་འཁྲུགས་པའི་སྒོ་ནས་འཆད་པ་པོས་འཆད་བདེ་ཞིང༌། ཉན་པ་པོས་རྟོགས་སླ་བར་འགྱུར་བ་སྟེ།
མངོན་རྟོགས་རྒྱན་གྱི་འགྲེལ་ཆུང་ལས། གདུལ་བྱ་རྣམས་ཀྱིས་བདེ་བླག་ཏུ་རྟོགས་པར་བྱ་བའི་ཕྱིར་
དང༌། བསྟན་བཅོས་ཀྱི་དོན་རྣམ་པར་དབྱེ་བ་བྱས་པ་ཡང་མ་འཛིངས་པ་ཉིད་ཀྱིས་བཤད་པ་བྱ་སླ་བར་
གཟིགས་ནས་ཞེས་དང༌། དབུས་མཐའི་ཊི་ཀཱར་སློབ་མས་དོན་ཁོང་དུ་ཆུད་ན་རྒྱས་བཤད་ཀྱང་བདེ་
བླག་ཏུ་ཁོང་དུ་ཆུད་པར་འགྱུར་ཏེ། དཀྱུས་ཀྱིས་བསྟན་པའི་རྟ་ཐགས་ཐོགས་མེད་པར་རྒྱུག་པ་བཞིན་
ཏེ་ཞེས་བཤད་པ་ལྟ་བུའོ། །དེ་ལ་རྟོགས་པའི་དོན་བདུན་པོ་རྡོ་རྗེ་ལྟ་བུའི་གནས་ཏེ་གཞི་ཡིན་པའི་
ཕྱིར་རྡོ་རྗེའི་གནས་སོ། །དེའང་ཐོས་པ་དང་བསམས་པ་ལས་བྱུང་བའི་ཤེས་པས་ཕིགས་པར་དཀའ་
བའམ་རྟོགས་པར་དཀའ་བའི་ཕྱིར་ན་བརྗོད་དུ་མེད་པའི་རང་བཞིན་སོ་སོ་རང་གིས་རིག་པར་བྱ་
བའི་དོན་རྡོ་རྗེ་ལྟ་བུར་རིག་པར་བྱའོ། །དེ་ཐོབ་པ་དང་རྗེས་སུ་མཐུན་པའི་ལམ་སྟོན་པར་བྱེད་པས་
ན་དོན་དེ་བརྗོད་པའི་ཡི་གེ་གང་ཡིན་པ་ནི་གནས་ཞེས་བརྗོད་དེ་དེའི་རྟེན་དུ་གྱུར་པའི་ཕྱིར་རོ། །དེ་
ལྟར་ཕིགས་པར་དཀའ་བའི་དོན་དང༌། རྟེན་གྱི་དོན་གྱིས་དོན་དང་ཡི་གེ་དག་རྡོ་རྗེ་དང་གནས་
ཉིད་དུ་རྟོགས་པར་བྱའོ། །དེ་ལ་དོན་ནི་གང་། ཡི་གེ་ནི་གང་ཞེ་ན། རྟོགས་པའི་དོན་རྣམ་པ་བདུན་པོ་



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
ནི་དོན་ཞེས་བརྗོད་དེ། འདི་ལྟ་སྟེ། སངས་རྒྱས་ཀྱི་དོན་དང༌། ཆོས་ཀྱི་དོན་དང༌། དགེ་འདུན་གྱི་དོན་
དང༌། ཁམས་ཀྱི་དོན་དང༌། བྱང་ཆུབ་ཀྱི་དོན་དང་། ཡོན་ཏན་གྱི་དོན་དང་། ཕྲིན་ལས་ཀྱི་དོན་ཏེ་འདི་
ནི་དོན་ཞེས་བྱའོ། །ཡི་གེ་གང་གིས་རྟོགས་པའི་དོན་རྣམ་པ་བདུན་པོ་འདི་དག་སྟོན་པར་བྱེད་གསལ་
བར་བྱེད་པ་དེ་ནི་ཡི་གེ་ཞེས་བྱའོ། །དེས་ན་བརྗོད་པར་བྱ་བའི་དོན་ནི་རྡོ་རྗེ་ལྟ་བུ་ཡིན་ལ། རྗོད་བྱེད་
ཀྱི་ཚིག་རྣམས་ནི་དེ་རྣམས་གོ་བར་བྱེད་པའི་གཞི་དང༌། རྟེན་དུ་གྱུར་པས་ན་གནས་ཞེས་བརྗོད་དོ། །
རྡོ་རྗེའི་གནས་བདུན་བསྟན་པ་དེ་ཡང་རྒྱས་པར་མདོ་ཇི་ལྟ་བ་བཞིན་དུ་རྟོགས་པར་བྱ་སྟེ། ལྷག་པའི་
བསམ་པ་བརྟན་པའི་ལེའུ་ཞེས་བྱ་བ་ཐེག་པ་ཆེན་པོའི་མདོ་ལས། ཀུན་དགའ་བོ་གཞན་ཡང་ཁྱོད་
ཀྱིས་རྣལ་འབྱོར་སྤྱོད་པའི་དགེ་སློང་དགྲ་བཅོམ་པ་ཉིད་མངོན་སུམ་དུ་བྱ་བར་འདོད་པ་རྣམས་ལ་
འདོད་ཆགས་དང་ཞེ་སྡང་དང་གཏི་མུག་སྤང་དུ་མེད་པར་ཆོས་སྟོན་ཅིག དེ་བཞིན་གཤེགས་པ་བལྟར་
མེད་པ་དང་ཆོས་མཉན་དུ་མེད་པ་དང་དགེ་འདུན་ལ་བསྙེན་བཀུར་བྱར་མེད་པར་ཆོས་སྟོན་ཅིག ཀུན་
དགའ་བོ་འདོད་ཆགས་དང་ཞེ་སྡང་དང་གཏི་མུག་རྣམས་ནི་སྤང་དུ་མེད་པ་ཁོ་ན་སྟེ། འདོད་ཆགས་
དང་ཞེ་སྡང་དང་གཏི་མུག་རྣམས་ཡ་མ་བླ་ཡིན་པའི་ཕྱིར་རོ། །ཀུན་དགའ་བོ་སྐད་ཅིག་པ་རྣམས་ནི་
སྤང་བར་བྱ་བ་མ་ཡིན་ཏེ་མེད་པའི་ཕྱིར་རོ། །དེ་ནས་བཅོམ་ལྡན་འདས་ལ་ཚེ་དང་ལྡན་པ་ཀུན་དགའ་
བོས་འདི་སྐད་ཅེས་གསོལ་ཏོ། །བཅོམ་ལྡན་འདས་ཇི་ལྟར་ན་དེ་བཞིན་གཤེགས་པ་བལྟར་མ་མཆིས་
པ་ལགས། ཇི་ལྟར་ན་ཆོས་མཉམ་དུ་མ་མཆིས་པ་ལགས། ཇི་ལྟར་ན་དགེ་འདུན་ལ་བསྙེན་བཀུར་
བགྱིར་མ་མཆིས་པ་ལགས། །བཅོམ་ལྡན་འདས་ཀྱིས་བཀའ་སྩལ་པ། ཀུན་དགའ་བོ་དེ་བཞིན་
གཤེགས་པ་ནི་བསྟན་དུ་མེད་པ་སྟེ། དེ་ནི་མིག་གིས་བལྟ་བར་མི་ནུས་སོ། །ཀུན་དགའ་བོ་ཆོས་ནི་
བརྗོད་དུ་མེད་པ་སྟེ། དེ་ནི་རྣ་བས་མཉན་པར་མི་ནུས་སོ། །ཀུན་དགའ་བོ་དགེ་འདུན་ནི་འདུས་མ་
བྱས་པ་སྟེ། དེ་ནི་ལུས་སམ། ངག་གམ། སེམས་ཀྱིས་བསྙེན་བཀུར་བྱ་བར་མི་ནུས་སོ། །ཞེས་གསུངས་
པ་དང༌། དཀོན་མཆོག་བརྩེགས་པ་འོད་བསྲུངས་ཀྱིས་ཞུས་པའི་མདོ་ལས། དེ་བཞིན་གཤེགས་པ་
ལ་ཆོས་ཉིད་དུ་ཡང་མི་ལྟ་ན་གཟུགས་ཀྱི་སྐུར་ལྟ་ཅི་སྨོས། ཆོས་ལ་འདོད་ཆགས་དང་བྲལ་བར་ཡང་
མི་ལྟ་ན། སྨྲ་བའི་ཚིག་གི་ལམ་ལས་བརྗོད་པར་ལྟ་ཅི་སྨོས། འཕགས་པ་འདུས་མ་བྱས་པའི་དགེ་
འདུན་ལ་ཡང་རྣམ་པར་མི་རྟོག་ན་མང་པོ་འདུས་པར་ལྟ་ཅི་སྨོས། ཞེས་གསུངས་པ་དང་། ཚངས་པ་



རིན་ཆེན་ཡེ་ཤེས། ། རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། ། པོད་དང་པོ།
ཁྱད་པར་སེམས་ཀྱིས་ཞུས་པའི་མདོ་ལས། འཇིག་རྟེན་ནི་སངས་རྒྱས་འབྱུང་བ་ལ་མངོན་པར་
ཆགས་ན། འདི་ལ་ནི་སངས་རྒྱས་འབྱུང་བ་ཡང་མ་མཆིས། །མྱ་ངན་ལས་འདས་པ་ཡང་མ་མཆིས་
སོ༑ ༑་ཆོས་བསྟན་ཀྱང་བརྗོད་དུ་མ་མཆིས་པའོ། །དགེ་འདུན་བསྟན་ཀྱང་དེ་འདུས་མ་བགྱིས་པའོ། །
ཞེས་གསུངས་སོ། །དེས་ན་རྡོ་རྗེའི་གནས་དང་པོ་གསུམ་པོ་འདི་ནི་ལྷག་པའི་བསམ་པ་བརྟན་པའི་
ལེའུའི་མདོ་ལ་སོགས་པའི་རྗེས་སུ་འབྲངས་ཏེ་རིག་པར་བྱའོ། །ཤཱ་རིའི་བུ་དོན་འདི་ནི་དེ་བཞིན་
གཤེགས་ པའི་ཡུལ་ཏེ་དེ་བཞིན་གཤེགས་པའི་ སྤྱོད་ཡུལ་ལོ། །ཤཱ་རིའི་བུ་དོན་འདི་ནི་རེ་ཞིག་
ཉན་ཐོས་དང་རང་སངས་རྒྱས་ཐམས་ཅད་ཀྱིས་ཀྱང་རང་གི་ཤེས་རབ་ཀྱིས་ཡང་དག་པར་ཤེས་
པའམ་བལྟ་བའམ་བརྟག་པར་མི་ནུས་ན་བྱིས་པ་སོ་སོའི་སྐྱེ་བོ་དག་གིས་ལྟ་ཅི་སྨོས་ཏེ། དེ་བཞིན་
གཤེགས་པ་ལ་དད་པས་རྟོགས་པ་ནི་མ་གཏོགས་སོ། །ཤཱ་རིའི་བུ་དོན་དམ་པ་ནི་དད་པས་རྟོགས་
པར་བྱ་བ་ཡིན་ནོ། །ཤཱ་རིའི་བུ་དོན་དམ་པ་ཞེས་བྱ་བ་འདི་ནི་སེམས་ཅན་གྱི་ཁམས་ཀྱི་ཚིག་བླ་དྭགས་
སོ༑ །ཤཱ་རིའི་བུ་སེམས་ཅན་གྱི་ཁམས་ཞེས་བྱ་བ་འདི་ནི་དེ་བཞིན་གཤེགས་པའི་སྙིང་པོའི་ཚིག་བླ་
དྭགས་སོ། །ཤཱ་རིའི་བུ་དེ་བཞིན་གཤེགས་པའི་སྙིང་པོ་ཞེས་བྱ་བ་འདི་ནི་ཆོས་ཀྱི་སྐུའི་བླ་དྭགས་སོ། །
ཞེས་རྡོ་རྗེའི་གནས་བཞི་པ་འདི་ནི་འགྲིབ་པ་མེད་པ་དང་འཕེལ་བ་མེད་པ་ཉིད་བསྟན་པའི་མདོའི་
རྗེས་སུ་འབྲངས་ཏེ་རྟོགས་པར་བྱའོ། །བཅོམ་ལྡན་འདས་བླ་ན་མེད་པ་ཡང་དག་པར་རྫོགས་པའི་
བྱང་ཆུབ་ཅེས་བགྱི་བ་འདི་ནི་མྱ་ངན་ལས་འདས་པའི་དབྱིངས་ཀྱི་ཚིག་བླ་དྭགས་ལགས་སོ། །བཅོམ་
ལྡན་འདས་མྱ་ངན་ལས་འདས་པའི་དབྱིངས་ཞེས་བགྱི་བ་འདི་ནི་དེ་བཞིན་གཤེགས་པའི་ཆོས་ཀྱི་
སྐུའི་ཚིག་བླ་དྭགས་ལགས་སོ། །ཞེས་རྡོ་རྗེའི་གནས་ལྔ་པ་འདི་ནི་འཕགས་པ་(དཀོན་བརྩེགས་ཀྱི་འདུས་པ་ཞེ་
བརྒྱད་པར་)དཔལ་ཕྲེང་གི་མདོའི་རྗེས་སུ་འབྲངས་ཏེ་རྟོགས་པར་བྱའོ། །ཤཱ་རིའི་བུ་དེ་བཞིན་གཤེགས་
པས་བསྟན་པའི་ཆོས་ཀྱི་སྐུ་གང་ཡིན་པ་དེ་ནི་འདི་ལྟ་སྟེ། གཾ་གཱའི་ཀླུང་གི་བྱེ་མ་ལས་འདས་པའི་དེ་
བཞིན་གཤེགས་པའི་ཆོས་དག་དང་རྣམ་པར་དབྱེར་མེད་པའི་ཆོས་དང་ལྡན་པ། མ་བྲལ་བའི་ཡེ་
ཤེས་ཀྱི་ཡོན་ཏན་ཅན་ནོ། །ཞེས་རྡོ་རྗེའི་གནས་དྲུག་པ་འདི་ནི་འགྲིབ་པ་མེད་ཅིང་འཕེལ་བ་མེད་པ་
ཉིད་བསྟན་པའི་མདོའི་རྗེས་སུ་འབྲངས་ཏེ་རྟོགས་པར་བྱའོ། །འཇམ་དཔལ་དེ་བཞིན་གཤེགས་པ་
ནི་རྟོག་པར་མི་མཛད། རྣམ་པར་རྟོག་པར་མི་མཛད་མོད་ཀྱི། དེ་ལྟ་ན་ཡང་འདི་ལྟ་བུའི་རང་བཞིན་



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
གྱི་བསྟན་པ་འདི་ནི་མི་རྟོག་རྣམ་པར་མི་རྟོག་བཞིན་དུ་ལྷུན་གྱིས་གྲུབ་པར་འཇུག་གོ །ཞེས་རྡོ་རྗེའི་
གནས་བདུན་པ་འདི་ནི་དེ་བཞིན་གཤེགས་པའི་ཡོན་ཏན་དང་ཡེ་ཤེས་བསམ་གྱིས་མི་ཁྱབ་པའི་ཡུལ་
ལ་འཇུག་པའི་མདོའི་རྗེས་སུ་འབྲངས་ནས་རྟོགས་པར་བྱའོ། །དེ་ལྟར་མདོར་བསྡུས་ནས་རྡོ་རྗེའི་གནས་
བདུན་པོ་འདི་ནི་བསྟན་པའི་སྒོ་བསྡུས་པའི་དོན་གྱིས་ན་བསྟན་བཅོས་འདི་མཐའ་དག་གི་ལུས་སུ་རིག་
པར་བྱའོ། །དེ་ལྟར་རེ་ཞིག་མདོ་ཐ་དད་པ་གཞན་དང་གཞན་ལས་ནི་དེ་ལྟ་བུར་གསུངས་པ་ཡིན་ནོ། །
ཚིགས་སུ་བཅད་པ་གཉིས་པས་དེ་རྣམས་ཕྱོགས་གཅིག་ཏུ་ཚང་བར་བསྟན་པའི་མདོ་དང་སྦྱར་
བ་གསུངས་པ། འདི་དག་རང་མཚན་ཉིད་ཀྱིས་རྗེས་འབྲེལ་བ། །གོ་རིམ་ཇི་བཞིན་གཟུངས་ཀྱི་རྒྱལ་
པོའི་མདོར། །གླེང་གཞི་ལས་ནི་གནས་གསུམ་རིག་བྱ་སྟེ། །བཞི་ནི་བློ་ལྡན་རྒྱལ་ཆོས་དབྱེ་བ་ལས། །
ཞེས་བྱ་བ་ལ་རྡོ་རྗེའི་གནས་བདུན་པོ་འདི་དག་མདོ་གཞན་དང་གཞན་ལས་སྟོན་པ་ཉིད་དུ་མ་ཟད་འདི་
དག་ལས་རང་གི་མཚན་ཉིད་དེ་སོ་སོའི་ངོ་བོ་བསྟན་པ་དང་། རྗེས་སུ་འབྲེལ་པས་དེ་རྒྱུན་ཆགས་སུ་
འདིར་བསྟན་པའི་གོ་རིམ་ཇི་ལྟ་བར་འཕགས་པ་གཟུངས་ཀྱི་དབང་ཕྱུག་རྒྱལ་པོས་ཞུས་པ་དེ་བཞིན་
གཤེགས་པའི་སྙིང་རྗེ་ཆེན་པོ་བསྟན་པ་ཞེས་བྱ་བའི་མདོར་གསུངས་པར་ཤེས་པར་བྱ་སྟེ། དེའི་གླེང་
གཞིའི་ལེའུ་ལས་རྡོ་རྗེའི་གནས་དང་པོ་གསུམ་རིག་པར་བྱ་ལ། དེའི་འོག་ཏུ་རྡོ་རྗེའི་གནས་ལྷག་མ་
བཞི་ནི་བྱང་སེམས་དང་དེ་བཞིན་གཤེགས་པའི་ཆོས་ཀྱི་དབྱེ་བ་བསྟན་པ་ལས་ཏེ། དེའང་བཞི་པ་ནི་
བྱང་སེམས་དང༌། ལྔ་པ་ལ་སོགས་པ་གསུམ་ནི་དེ་བཞིན་གཤེགས་པའི་ཆོས་ཀྱི་དབྱེ་བ་ལས་སོ། །དེ་
ལ་མདོའི་གླེང་གཞིའི་ལེའུར་ཇི་སྐད་དུ། བཅོམ་ལྡན་འདས་ཆོས་ཐམས་ཅད་མཉམ་པ་ཉིད་དུ་མངོན་
པར་རྫོགས་པར་སངས་རྒྱས་པ། ཆོས་ཀྱི་འཁོར་ལོ་ལེགས་པར་བསྐོར་བ། སློབ་མའི་ཚོགས་ཤིན་ཏུ་
དུལ་བ་མཐའ་ཡས་པ་མངའ་བ་ཞེས་གསུངས་པ་སྟེ། རྩ་བའི་ཚིག་འདི་གསུམ་གྱིས་ནི་གོ་རིམ་ཇི་ལྟ་
བ་བཞིན་དུ་དཀོན་མཆོག་གསུམ་རིམ་གྱིས་སྐྱེ་བ་འགྲུབ་པ་རྣམ་པར་གཞག་པར་བྱ་ལ། ལྷག་མ་
གནས་བཞི་ནི་གླེང་གཞིའི་ལེའུའི་རྗེས་ཐོགས་སུ་གླེང་བ་དངོས་ནས་དཀོན་མཆོག་གསུམ་འབྱུང་
བ་དང་རྗེས་སུ་མཐུན་པའི་རྒྱུ་འགྲུབ་པར་བསྟན་པར་རིག་པར་བྱའོ། །དཀོན་མཆོག་གསུམ་གྱི་ཉེ་
བའི་རྒྱུ་ནི་དག་པའི་ས་གསུམ་སྟེ། དེ་ལ་གང་གི་ཕྱིར་བྱང་སེམས་ས་བརྒྱད་པ་ལ་གནས་པ་ན་ཉོན་
མོངས་པ་ཅན་གྱི་ཡིད་གནས་གྱུར་ཏེ་ཆོས་ཐམས་ཅད་ལ་དབང་ཐོབ་པར་གྱུར་པ་དེའི་ཕྱིར། དེ་མཐར་



རིན་ཆེན་ཡེ་ཤེས། །
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། པོད་དང་པོ།
ཕྱིན་པ་ན་བྱང་ཆུབ་སྙིང་པོ་མཆོག་ཏུ་གཤེགས་པ་དེ་ཆོས་ཐམས་ཅད་མཉམ་ཉིད་དུ་མངོན་པར་
རྫོགས་པར་སངས་རྒྱས་པ་ཞེས་བྱའོ། །གང་གི་ཕྱིར་བྱང་ཆུབ་སེམས་དཔའ་ས་དགུ་པ་ལ་གནས་པ་ན།
སོ་སོ་ཡང་དག་པར་རིག་པ་བཞི་ལ་དབང་ཐོབ་པས་བླ་ན་མེད་པའི་ཆོས་སྨྲ་བ་ཉིད་དང་ལྡན་པ་དང་།
སེམས་ཅན་ཐམས་ཅད་ཀྱི་བསམ་པའི་ཚུལ་ལེགས་པར་ཤེས་པ་དང༌། དབང་པོ་མཆོག་གི་ཕ་རོལ་ཏུ་
ཕྱིན་པ་དང༌། སེམས་ཅན་ཐམས་ཅད་ཀྱི་ཉོན་མོངས་པའི་བག་ཆགས་ཀྱི་འཚམས་སྦྱོར་བ་འཇོམས་
པ་ལ་མཁས་པ་ཐོབ་པར་གྱུར་པ་དེའི་ཕྱིར་དེ་མཐར་ཕྱིན་པ་ན། མངོན་པར་རྫོགས་པར་སངས་རྒྱས་
པ་དེ་ཆོས་ཀྱི་འཁོར་ལོ་ལེགས་པར་བསྐོར་བ་ཞེས་བྱའོ། །གང་གི་ཕྱིར་ས་བཅུ་པ་ལ་མངོན་པར་ཤེས་
པ་ཆེན་པོའི་ལས་ལ་དབང་ཐོབ་པས་དེ་བཞིན་གཤེགས་པའི་བླ་ན་མེད་པའི་ཆོས་ཀྱི་རྒྱལ་ཚབ་ཏུ་
དབང་བསྐུར་བ་ཐོབ་མ་ཐག་ཏུ་སངས་རྒྱས་ཀྱི་མཛད་པ་ལྷུན་གྱིས་གྲུབ་ཅིང་རྒྱུན་མི་འཆད་པར་གྱུར་
པ་དེའི་ཕྱིར་དེ་མཐར་ཕྱིན་པ་ན་ཆོས་ཀྱི་འཁོར་ལོ་ལེགས་པར་བསྐོར་བ་དེ་སློབ་མའི་ཚོགས་ཤིན་
ཏུ་དུལ་བ་མཐའ་ཡས་པ་མངའ་བ་ཞེས་བྱའོ། །སློབ་མའི་ཚོགས་ཤིན་ཏུ་དུལ་བ་མཐའ་ཡས་པ་དེ་
ཡང་དེ་མ་ཐུག་ཏུ་དགེ་སློང་སྟོང་ཕྲག་དྲུག་ཅུའི་དགེ་སློང་གི་དགེ་འདུན་ཆེན་པོ་དང་ཐབས་གཅིག་ཏུ་
བཞུགས་ཏེ། ཐམས་ཅད་ཀྱང་ཅང་ཤེས་པ། གླང་པོ་ཆེན་པོ། བྱ་བ་བྱས་པ། ཞེས་པ་ལ་སོགས་པ་
ཡོན་ཏན་བཅོ་ལྔ་སྨོས་ནས་ཉན་ཐོས་ཀྱི་དགེ་འདུན་བསྟན་ཏོ། །དེའི་རྗེས་ཐོགས་སུ་བྱང་ཆུབ་སེམས་
དཔའི་དགེ་འདུན་དཔག་ཏུ་མེད་པ་དང་ཡང་ཐབས་གཅིག་སྟེ། བྱང་ཆུབ་སེམས་དཔའ་སེམས་དཔའ་
ཆེན་པོ་ཐམས་ཅད་མཁྱེན་པ་ཉིད་ཆགས་པ་མེད་པའི་སྤྱོད་ཡུལ་གྱིས་ངེས་པར་བྱུང་བ། བྱམས་པ་ཆེན་
པོ་དང་སྙིང་རྗེ་ཆེན་པོའི་ཆོས་ཀྱི་སྤྲིན་ལས་ལྷག་མཐོང་དང་རིགས་པ་དང་རྣམ་པར་གྲོལ་བའི་གློག་
ཕྱུང་ཞིང་བདུད་རྩིའི་རྒྱུན་གྱི་ཆར་འབེབས་པས་འགྲོ་བ་ཐམས་ཅད་ཚིམ་པར་བྱེད་པ་ཞེས་པ་ནས།
ཐ་མ་བསྐལ་པ་བརྒྱ་སྟོང་ཕྲག་དཔག་ཏུ་མེད་ཅིང་མཐའ་ཡས་ཐུག་པ་མེད་པར་བྱང་ཆུབ་སེམས་
པའི་སྤྱོད་པ་རྒྱུན་མ་བཅད་པས་ཡོན་ཏན་ཐམས་ཅད་དང་ལྡན་པ་ཤ་སྟག་དང་ཐབས་གཅིག་པ་ལ་
ཞེས་ཡོན་ཏན་བཅུ་བཞི་བཤད་ནས། དེའི་རྗེས་ལ་འདི་ལྟ་སྟེ། བྱང་ཆུབ་སེམས་དཔའ་སེམས་པ་
ཆེན་པོ་ཀུན་ནས་སྣང་ཞིང་སྒྲིབ་པ་མེད་པར་ལྟ་བ་ཞེས་བྱ་བ་དང་། ཞེས་པ་ལ་སོགས་པ་བྱང་སེམས་
བརྒྱད་ཀྱི་མཚན་བགྲངས་ནས་དེ་ལ་སོགས་པ་བྱང་ཆུབ་སེམས་དཔའ་སེམས་དཔའ་ཆེན་པོ་གྲངས་



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
མེད་དཔག་ཏུ་མེད་པ་དག་དང་ཐབས་གཅིག་གོ །ཞེས་པའི་བར་དུ་གསུངས་པའི་གཞུང་འདིས་སྟོན་
ཏེ༑ དེ་ལྟ་བུའི་ཡོན་ཏན་གོ་རིམ་ཇི་ལྟ་བར་བསྟན་པས་ནི་གོ་རིམ་ཇི་ལྟ་བར་ཉན་ཐོས་ཀྱི་བྱང་ཆུབ་
དང་སངས་རྒྱས་ཀྱི་བྱང་ཆུབ་ཐོབ་པར་བྱེད་པའི་ལམ་ལ་བག་ཡོད་པར་གནས་པས་ཤིན་ཏུ་དུལ་བ་
སྟེ༑ དེའི་ཕྱིར་དེ་ལྟ་བུའི་ཡོན་ཏན་དང་ལྡན་པ་ཡིན་ནོ། །དེ་ལྟར་ཉན་ཐོས་དང་བྱང་ཆུབ་སེམས་དཔའི་
ཡོན་ཏན་བསྔགས་པ་བསྟན་པའི་རྗེས་ཐོགས་དེ་ཉིད་ལ། དེ་ནས་བཅོམ་ལྡན་འདས་བྱང་ཆུབ་སེམས་
དཔའི་སྤྱོད་པ་ལ་འཇུག་པས་ངེས་པར་འབྱུང་བ། སྒྲིབ་པ་མེད་པའི་སྒོ་ཞེས་བྱ་བའི་ཆོས་ཀྱི་རྣམ་
གྲངས་ཡང་དག་པར་རབ་ཏུ་སྟོན་ཏོ་ཞེས་གསུངས་སོ། །བསམ་གྱིས་མི་ཁྱབ་པའི་སངས་རྒྱས་ཀྱི་
ཏིང་ངེ་འཛིན་ཁྱུ་མཆོག་ལ་བརྟེན་ནས། ཞེས་བྱ་བའི་དོན་ནི་མདོ་ལས། དེ་ནས་བཅོམ་ལྡན་འདས་
སངས་རྒྱས་ནས་ལོ་བཅུ་དྲུག་བཞེས་ཏེ་ཚངས་པར་སྤྱོད་པ་རྒྱས་པར་གྱུར་པ་མཁྱེན། བྱང་སེམས་
འདུས་པ་ཆེན་པོ་དེ་ཡང་གཟིགས་ཤིང་མཁྱེན་ཏེ། ཀྱེ་མ་བྱང་སེམས་འདུས་པ་འདི་དག་ནི་དེ་བཞིན་
གཤེགས་པའི་ཆོས་ཀྱི་མཛོད་འཛིན་པར་མཁྱེན་ནས་འདི་སྙམ་དུ། གང་གི་ཕྱིར་ངས་བྱང་སེམས་རྒྱ་
ཆེར་ཡོངས་སུ་བཟུང་བ་དང་། བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་དེ་བཞིན་གཤེགས་
པའི་ཡུལ་ལ་གཟུད་པའི་ཕྱིར། དེ་བཞིན་གཤེགས་པའི་རྣམ་པར་འཕྲུལ་པ་ཆེན་པོ་དང་དེ་བཞིན་
གཤེགས་པའི་ཆོ་འཕྲུལ་ཆེན་པོས་བྱང་ཆུབ་སེམས་དཔའི་སྤྱོད་པ་ལ་འཇུག་པས་ངེས་པར་འབྱུང་བ་
སྒྲིབ་པ་མེད་པའི་སྒོ་ཞེས་བྱ་བའི་ཆོས་ཀྱི་རྣམ་གྲངས་ཡང་དག་པར་བསྟན་པར་བྱའོ་སྙམ་དུ་དགོངས་
སོ༑ ༑དེ་ནས་དེའི་ཚེ་བཅོམ་ལྡན་འདས་དེ་བཞིན་གཤེགས་པའི་ཏིང་ངེ་འཛིན་སངས་རྒྱས་ཀྱི་ཡུལ་
རྣམ་པར་འཕྲུལ་པ་ཇི་ལྟ་བ་བཞིན་དུ་ཡང་དག་པར་སྟོན་པ་ཞེས་བྱ་བ་ལ་སྙོམས་པར་ཞུགས་སོ། །
ཞེས་བཤད་དོ། །རིན་པོ་ཆེ་བཀོད་པའི་དཀྱིལ་འཁོར་གྱི་ཁྱམས་རྒྱ་ཆེན་པོ་གྲུབ་པ་དང་། ཞེས་བྱ་བའི་
དོན་ནི་མདོ་ལས། བཅོམ་ལྡན་འདས་དེ་བཞིན་གཤེགས་པའི་ཏིང་ངེ་འཛིན་སངས་རྒྱས་ཀྱི་ཡུལ་རྣམ་
པར་འཕྲུལ་པ་ཇི་ལྟ་བ་བཞིན་དུ་ཡང་དག་པར་སྟོན་པ་ཞེས་བྱ་བ་དེ་ལ་སྙོམས་པར་ཞུགས་མ་ཐག་
ཏུ་དེ་ནས་དེའི་ཚེ་སངས་རྒྱས་ཀྱི་མཐུས་སྟེང་གི་བར་སྣང་ལ་འདོད་པའི་ཁམས་དང༌། གཟུགས་ཀྱི་
ཁམས་ཀྱི་བར་དུ་འཁོར་གྱི་ཁྱམས་སངས་རྒྱས་ཀྱི་གནས་དེ་བཞིན་གཤེགས་པའི་དགེ་བའི་རྩ་བས་
མངོན་པར་གྲུབ་པ། བྱང་ཆུབ་སེམས་དཔའི་བསམ་པ་ཡོངས་སུ་སྦྱོང་བ་ཕྱོགས་བཅུའི་འཇིག་རྟེན་



རིན་ཆེན་ཡེ་ཤེས།
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། པོད་དང་པོ།
གྱི་ཁམས་སྣང་བར་བྱེད་པ། སེམས་ཅན་ཚད་མེད་པའི་བསམ་པ་ཚིམ་པར་བྱེད་པ། ལྷའི་གཞལ་ཡས་
ཁང་ཐམས་ཅད་ཟིལ་གྱིས་གནོན་པ། ཕྱོགས་བཅུའི་བྱང་སེམས་ཡང་དག་པར་བསྐུལ་བ། ཞེས་པ་ལ་
སོགས་པ་གསུངས་ཏེ། མདོར་ན་ཁམས་གཉིས་པོ་དེའི་བར་དུ་རིན་པོ་ཆེ་སྣ་ཚོགས་ལས་གྲུབ་པའི་
ཁྱམས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཀྱི་ཚད་ཙམ་ཞིག་བྱུང་སྟེ། དཀྱིལ་འཁོར་
གྱི་ཁྱམས་དེ་ཡང་ཙན་དན་སྦྲུལ་གྱི་སྙིང་པོས་བསྐུས་པ་ལ་སོགས་པའི་ཡོན་ཏན་དུ་མ་དང་ལྡན་པ།
དེའི་ནང་དུ་གདན་སེང་གེའི་ཁྲི་བྱེ་བ་ཁྲག་ཁྲིག་བརྒྱ་སྟོང་ཕྲག་མང་པོ་དཔག་ཏུ་མེད་པ་གྲངས་མེད་
པ་སྣ་ཚོགས་པ། ལྟ་ན་སྡུག་པ་མཐོ་བ་རབ་ཏུ་བཟང་བ་ཡངས་པ་རྒྱ་ཆེ་བ་ཡིད་དུ་འོང་བ་ཡིད་དགའ་
བར་བྱེད་པ་དག་འབྱུང་བར་གྱུར་ཏོ། །ཞེས་སོ། །དེ་ནས་སྟོང་གསུམ་གྱི་སྟོང་ཆེན་པོའི་འཇིག་རྟེན་
གྱི་ཁམས་འདིའི་གླིང་བཞི་པ་ཐམས་ཅད་ནས་འཁོར་གྱི་ཁྱམས་ཆེན་པོ་དེའི་བར་དུ་རིན་པོ་ཆེ་སྣ་
ཚོགས་ཀྱི་ཐེམ་སྐས་བཞི་སྟོང་བཞི་སྟོང་བྱུང་བར་གྱུར་ཏོ། །དེ་བཞིན་གཤེགས་པའི་འཁོར་འདུས་
པ་དང་ཞེས་བྱ་བ་ནི་མདོ་ལས། དེ་ནས་བཅོམ་ལྡན་འདས་བྱང་ཆུབ་སེམས་དཔའི་ཚོགས་དང་ཐབས་
གཅིག་ཉན་ཐོས་ཀྱི་ཚོགས་དང་ཐབས་གཅིག་ཏུ་བྱང་ཆུབ་སེམས་དཔའི་ཚོགས་ཀྱིས་ཡོངས་སུ་
བསྐོར་ཞིང་ཉན་ཐོས་ཀྱི་ཚོགས་ཀྱིས་མདུན་དུ་བདར་ཏེ། ལྷ་དང་ཀླུས་མངོན་པར་བསྟོད་ཅིང་མེ་ཏོག་
གི་ཆར་ཆེན་པོ་ནི་འབེབས། ན་བཟའི་ཆར་ཆེན་པོས་ནི་མངོན་པར་ཁེབས། ཕྱེ་མ་དང་སྤོས་དང་བྱུག་
པའི་ཆར་ཆེན་པོ་ནི་འཐོར། སིལ་སྙན་དང་སྒྲ་དབྱངས་ཆེན་པོ་ནི་སྒྲོགས། འཇིག་རྟེན་གྱི་ཁམས་
དཔག་ཏུ་མེད་པ་ནི་རབ་ཏུ་གཡོ་བར་མཛད། འཇིག་རྟེན་གྱི་ཁམས་གྲངས་མེད་པ་ནི་སྣང་བར་མཛད་
ཅིང་། སངས་རྒྱས་ཀྱི་མཐུ་ཆེན་པོ་དང་སངས་རྒྱས་ཀྱི་རྫུ་འཕྲུལ་ཆེན་པོ་དང་སངས་རྒྱས་ཀྱི་ཆོ་འཕྲུལ་
ཆེན་པོ་དང་སངས་རྒྱས་ཀྱི་ཁྱུ་མཆོག་ཏུ་གྱུར་པ་ཆེན་པོ་དང་སངས་རྒྱས་ཀྱི་བྱིན་གྱིས་བརླབས་ཆེན་
པོ་དང་སངས་རྒྱས་ཀྱི་གཟི་བརྗིད་ཆེན་པོ་དང་སངས་རྒྱས་ཀྱི་བྱིན་ཆེན་པོ་དང་སངས་རྒྱས་ཀྱི་རྣམ་
པར་འཕྲུལ་པ་ཆེན་པོས་བྱ་རྒོད་ཀྱི་ཕུང་པོའི་རི་ལས་མི་སྣང་བར་གྱུར་ཏེ། ལྷ་དང་ཀླུ་དང་གནོད་
སྦྱིན་དང་དྲི་ཟ་དང་ལྷ་མ་ཡིན་དང་ནམ་མཁའ་ལྡིང་དང་མིའམ་ཅི་དང་ལྟོ་འཕྱེ་ཆེན་པོ་བྱེ་བ་ཕྲག་དུ་
མ་ཞབས་འབྲིང་དུ་འབྲང་ཞིང་ནོར་བུ་རིན་པོ་ཆེ་སྣ་ཚོགས་པའི་ཐེམ་སྐས་ཀྱི་དབུས་ནས་འཁོར་གྱི་
ཁྱམས་བཀོད་པ་ག་ལ་བ་དེར་གཤེགས་སོ། །ཞེས་བཤད་དེ་དེ་ནི་ལྷན་ཅིག་ཏུ་འདུས་པའི་འཁོར་རོ། །



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
གློ་བུར་དུ་ལྷགས་པའི་འཁོར་ནི། རྒྱལ་ཆེན་བཞིའི་རིས་དང༌། སུམ་ཅུ་རྩ་གསུམ་གྱི་རིས་ལ་སོགས་
པ་རང་རང་གི་ཐད་ཀར་སླེབ་པ་དང་རྗེས་སུ་འབྲངས་པ་རྣམས་སོ། །ལྷ་རྫས་ཀྱི་མཆོད་པ་སྣ་ཚོགས་
བསྒྲུབས་པ་དང༌། བསྟོད་པའི་སྤྲིན་གྱི་ཆར་ཕབ་པས་ཞེས་བྱ་བ་ནི་མདོ་ལས། དེ་ནས་རྒྱལ་པོ་ཆེན་པོ་
བཞི་ལ་སོགས་པ་རྒྱལ་ཆེན་བཞིའི་ལྷ་རྣམས་ཀྱིས་བཅོམ་ལྡན་འདས་ཐེམ་སྐས་སུ་ཞུགས་པ་རིག་
ནས་བཅོམ་ལྡན་འདས་ལ་མཆོད་པའི་ལས་ཀྱི་ཕྱིར་ལྷའི་མེ་ཏོག་གི་སྤྲིན་གྱི་ཆར་རབ་ཏུ་ཕབ་སྟེ།
ཐལ་མོ་སྦྱར་ནས་བཅོམ་ལྡན་འདས་ལ་མངོན་པར་བསྟོད་པ། ཉི་ཟླ་མེ་དང་ནོར་བུའི་འོད་དང་
ལྷ་ཡུལ་པའི་ལྷ་འོད་ཤིན་ཏུ་དྲི་མེད་པ། །ཐུབ་པའི་འོད་ཀྱིས་ཐམས་ཅད་ཟིལ་གྱིས་མནན་ནས་
ངན་སོང་གསུམ་པོ་དག་ཀྱང་ཞི་བར་མཛད། །རི་བོ་ལྷུན་པོ་དང་ནི་ཁོ་ར་ཁོར་ཡུག་རྩེ་མོ་བསྙིལ་ཏེ་
ཞིང་རྣམས་གསལ་བར་གྱུར་པས་ན། །དགེ་ཞིང་ཡིད་རྣམས་མགུ་ནས་དོན་རྣམས་ཐམས་ཅད་གྲུབ་
པའི་རྒྱལ་བ་ལ་ནི་སྐྱབས་སུ་མཆི། །དེ་ནས་རྒྱལ་པོ་ཆེན་པོ་བཞིའི་རིས་ཀྱི་ལྷ་རྣམས་ཀྱིས་བཅོམ་ལྡན་
འདས་ལ་ཚིགས་སུ་བཅད་པ་འདིས་མངོན་པར་བསྟོད་ནས་བཅོམ་ལྡན་འདས་ཀྱི་ཞབས་འབྲང་
དུ་འབྲང་ངོ༌། །ཞེས་སོ། །དེ་བཞིན་དུ་ལྷ་རིས་ལྷག་མ་ལྔ་ལ་ཡང་མདོ་ལས་རྒྱས་པར་འབྱུང་སྟེ། བཅོམ་
ལྡན་འདས་ལ་མཆོད་པའི་ལས་བྱ་བའི་ཕྱིར། སྐྱེས་བུ་སུམ་ཅུ་རྩ་གསུམ་གྱི་ལྷས་ལྷ་རྫས་ཀྱི་སྤོས་ཀྱི་
སྤྲིན་གྱི་ཆར་ཕབ། འཐབ་བྲལ་གྱི་ལྷས་ལྷ་རྫས་ཀྱི་ནམ་བཟའི་སྤྲིན་གྱི་ཆར་ཕབ། དགའ་ལྡན་གྱི་
ལྷས་ལྷ་རྫས་ཀྱི་རིན་པོ་ཆེའི་སྤྲིན་གྱི་ཆར་ཕབ། འཕྲུལ་དགའི་ལྷས་ལྷ་རྫས་ཀྱི་རྒྱན་གྱི་སྤྲིན་གྱི་ཆར་
ཕབ། གཞན་འཕྲུལ་དབང་བྱེད་ཀྱི་ལྷས་མུ་ཏིག་གི་དོ་ཤལ་གྱི་སྤྲིན་གྱི་ཆར་ཕབ་པས་རང་རང་
གི་ཐད་དུ་མཆོད་ཅིང་བསྟོད་དེ་བཅོམ་ལྡན་འདས་ཀྱི་རྗེས་སུ་འབྲངས་ནས་རིན་པོ་ཆེའི་ཁྱམས་དེར་
གཤེགས་ཏེ། གླིང་བཞི་པ་ཐམས་ཅད་ནས་དེ་ལྟར་གཤེགས་པར་བསྟན་ཏོ། །དེ་ནས་བཅོམ་ལྡན་
འདས་འཁོར་གྱི་ཁྱམས་སྟོང་གསུམ་གྱིས་ཡོངས་སུ་བཟུང་བ་རིན་པོ་ཆེ་བཀོད་པར་གདན་སེང་གེའི་
ཁྲི་བཤམས་པ་ལ་བཞུགས་སོ། །བྱང་སེམས་དང་ཉན་ཐོས་ཆེན་པོ་དག་ཀྱང་སྙན་ཅི་རིགས་པ་
ལ་འཁོད་པར་གྱུར་ཏོ། །དེ་ནས་བཅོམ་ལྡན་འདས་དེའི་ཚེ་སངས་རྒྱས་ཀྱི་ཏིང་ངེ་འཛིན་རྣམ་པར་
ཐར་པ་སྒྲིབ་པ་མེད་པ་ལ་སངས་རྒྱས་རྣམ་པར་རོལ་པ་ཞེས་བྱ་བ་ལ་སྙོམས་པར་ཞུགས་སོ། །ཏིང་
ངེ་འཛིན་དེ་ལ་སྙོམས་པར་ཞུགས་མ་ཐག་ཏུ་སྐུའི་སྤུའི་ཁུང་བུ་རེ་རེ་ནས་ཀྱང་འོད་ཟེར་གང་གཱའི་ཀླུང་



རིན་ཆེན་ཡེ་ཤེས། ། རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། ། པོད་དང་པོ།
གི་བྱེ་མ་སྙེད་བྱུང་སྟེ། ཕྱོགས་བཅུའི་འཇིག་རྟེན་གྱི་ཁམས་ཐམས་ཅད་སྣང་བར་བྱས་ནས། ངན་
སོང་གསུམ་གྱི་སྡུག་བསྔལ་གྱི་ཚོར་བ་རྒྱུན་བཅད་དེ་སེམས་ཅན་ཐམས་ཅད་ཀྱི་ཉོན་མོངས་པའི་
གནོད་པ་ཞི་ནས་ཐམས་ཅད་ཀྱང་དགེ་བའི་སེམས་དང་ལྡན་པར་གྱུར་ཏོ། །བྱང་ཆུབ་སེམས་དཔའ་
ཡང་དག་པར་བསྐུལ་བའི་ཕྱིར་སངས་རྒྱས་ཀྱི་མཐུས་འོད་དེ་ལས་ཚིགས་སུ་བཅད་པ་འདི་དག་བྱུང་
ངོ་༑ ༑གང་གི་བརྩོན་འགྲུས་སྟོབས་ནི་མཐའ་ཡས་སྤངས་པ་བརྟན་པ་བརྩམས་གྱུར་ཏེ། །གང་གི་
བརྩོན་འགྲུས་ཆེན་པོའི་སྟོབས་ཀྱིས་སྐལ་པ་དག་ལས་ཕྱིར་ཕྱོགས་སྤངས། །གང་གི་ཡོན་ཏན་དག་
ནི་ཕྱོགས་བཅུ་རྣམས་ན་མཐུ་ལྡན་རབ་བརྗོད་པ། །ཤཱཀྱ་ཐུབ་པའི་འོད་ཡངས་འགྲོ་བ་ཐམས་ཅད་
སྣང་བར་བྱེད་པ་མཛེས། །ཞེས་པ་ནས་རབ་ཏུ་བསྐོར་བར་མ་གྱུར་མཚུངས་པ་མེད་ཅིང་རྒྱལ་བ་ཀུན་
གྱིས་བསྐོར་གྱུར་པ། །འཁོར་ལོ་དམ་པ་སྟོབས་བཅུ་སེམས་ཅན་ཐུགས་བརྩེ་ཕྱིར་ནི་དེ་རིང་བསྐོར་
བར་མཛད། །སྲོག་ཆགས་རྣམས་ཀྱིས་བསྟེན་པར་རྙེད་དཀའ་ལེགས་པ་རྒྱ་ཆེན་དེ་རིང་འབྱུང་བར་
འགྱུར། །གང་དག་དད་པ་དང་བ་ཆེ་ཡངས་དོན་དུ་གཉེར་བ་དེ་དག་དེ་རིང་ལྟོས། །ཞེས་པའི་བར་དུ་
ཚིགས་སུ་བཅད་པ་བཞི་བྱུང་སྟེ། དེ་ནས་འོད་ཟེར་དེ་དག་གིས་སངས་རྒྱས་ཀྱི་ཞིང་ཐམས་ཅད་ཚིགས་
སུ་བཅད་པ་འདི་དག་གིས་གོ་བར་བྱས། བྱང་སེམས་ཐམས་ཅད་ཡང་དག་པར་བསྐུལ་བ་ལ་སོགས་
པ་བྱས། བདུད་ཀྱི་ཁྱིམ་ཐམས་ཅད་མོག་མོག་པོར་བྱས་ནས་བྱང་ཆུབ་སེམས་དཔའི་འཁོར་དཔག་
ཏུ་མེད་པ་དང་། འཇིག་རྟེན་གྱི་ཁམས་མི་མཇེད་དུ་སླར་འོངས་ཏེ་བཅོམ་ལྡན་འདས་ཀྱི་དབུའི་གཙུག་
ཏུ་མི་སྣང་བར་གྱུར་ཏོ། །དེ་ནས་ཤར་ཕྱོགས་ནས་དེ་བཞིན་གཤེགས་པ་དྲི་མེད་རྣམ་དག་རིན་ཆེན་
འོད་བྱང་ཆུབ་ཀྱི་ཡན་ལག་དང་ལྡན་པའི་ཆོས་རྒྱུན་མི་འཆད་པའི་འོད་ཟེར་བཀོད་པའི་རྒྱལ་པོའི་
སངས་རྒྱས་ཀྱི་ཞིང་འཇིག་རྟེན་གྱི་ཁམས་ཡོན་ཏན་མཐའ་ཡས་རིན་པོ་ཆེའི་བསོད་རྣམས་ཀྱི་བཀོད་
པས་རྒྱ་ཆེ་བ་དང་ལྡན་པ་ན། བྱང་ཆུབ་སེམས་དཔའ་མེ་ཏོག་དཔལ་གྱི་སྙིང་པོ་ཆོས་ཐམས་ཅད་
ལ་དབང་བསྒྱུར་བ་ཞེས་བྱ་བ། འོད་དེས་བསྐུལ་མ་ཐག་ཏུ་བྱང་ཆུབ་སེམས་དཔའ་གང་གཱའི་ཀླུང་
བཅུའི་བྱེ་མ་སྙེད་ཀྱིས་ཡོངས་སུ་བསྐོར་ཅིང་མདུན་དུ་བདར་ཏེ་ལྷན་ཅིག་ཏུ་སངས་རྒྱས་ཀྱི་ཞིང་དེ་
ནས་མི་སྣང་བར་གྱུར་ནས་སྐད་ཅིག་ཐང་ཅིག་ཡུད་ཙམ་དེ་ལ་འཇིག་རྟེན་གྱི་ཁམས་མི་མཇེད་འདིར་
ཕྱིན་ཏེ། འཁོར་གྱི་ཁྱམས་རིན་པོ་ཆེ་བཀོད་པར་བཅོམ་ལྡན་འདས་ཀྱི་ཕྱག་སྔར་འདུག་ནས། དེས་



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ། །
བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ཏེ། ལན་སྟོང་ཕྲག་བཅུར་བསྐོར་བ་བྱས་ནས་
བཅོམ་ལྡན་འདས་ལ་མཆོད་པའི་ལས་ཀྱི་ཕྱིར་ལྷའི་ནོར་བུ་བེ་དྭརླའི་དྲ་བའི་ཆར་རབ་ཏུ་ཕབ་སྟེ།
བཅོམ་ལྡན་འདས་ལ་ཚིགས་སུ་བཅད་པ་འདི་གཉིས་ཀྱིས་མངོན་པར་བསྟོད་དོ། །བཅོམ་ལྡན་རབ་
ཏུ་མཚུངས་མེད་ཡོན་ཏན་ཕ་རོལ་ཕྱིན། །ཁྱོད་ཀྱི་ཡོན་ཏན་བསྔགས་ཕྲེང་ཕྱོགས་བཅུ་ཀུན་ན་བརྗོད། །
ཁྱོད་ཀྱི་ཡོན་ཏན་ཚོགས་མཆིས་ཞིང་གང་ཡོན་ཏན་གཏེར། །དེར་ནི་ཆོས་དོན་གཉེར་བ་བདག་ཅག་
རབ་ཏུ་མཆི། །ཆོས་དབྱིངས་མཉམ་ཉིད་རྣམ་རྟོག་མ་མཆིས་ཇི་བཞིན་དུ། །བཅོམ་ལྡན་དྲི་མེད་འོད་
ཀྱིས་མཉམ་པ་ཉིད་མཁྱེན་ཀྱང༌། །ཤིན་ཏུ་བསླབས་པའི་སྒྱུ་མ་མཁན་ལྟར་ཆོས་ཀྱི་རྒྱལ། །སེམས་
ཅན་རྣམ་པར་གྲོལ་སླད་ཐ་དད་བསྟན་པ་མཛད། །དེ་ནས་བྱང་ཆུབ་སེམས་དཔའ་དེ་དག་གིས་བྱང་
ཆུབ་སེམས་དཔའི་བསྟོད་པ་ཚད་མེད་པ་དག་གིས་བཅོམ་ལྡན་འདས་ལ་མངོན་པར་བསྟོད་ནས།
ཤར་ཕྱོགས་ལོགས་སུ་གནས་ཏེ་རང་གི་རྫུ་འཕྲུལ་གྱི་རྣམ་པར་འཕྲུལ་པའི་རང་རང་གི་སྟན་དག་
ལ་འཁོད་དོ། །ཞེས་བཤད་དོ། །དེ་བཞིན་དུ་ཕྱོགས་ལྷག་མ་དགུ་པོ་དག་རེ་རེ་ནས་བྱང་སེམས་ཆེན་
པོ་བྱང་སེམས་གང་གཱའི་ཀླུང་བཅུའི་བྱེ་མ་སྙེད་ཀྱིས་བསྐོར་བ་རེ་རེ་རྣམས་ལྷགས་ཏེ། སོ་སོ་ནས་
རང་རང་གི་མཆོད་རྫས་རྣམས་ཀྱིས་མཆོད་ཅིང་། ཚིགས་སུ་བཅད་པ་གཉིས་གཉིས་ཀྱིས་བསྟོད་ནས་
རང་རང་གི་ཕྱོགས་སུ་འཁོད་དོ། །དེ་ནས་བཅོམ་ལྡན་འདས་མཁྱེན་བཞིན་དུ་ཏིང་ངེ་འཛིན་ལས་
བཞེངས་ཏེ་གསུང་གསལ་བའི་སྒྲ་མཛད་ནས། སྒྲ་དེས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་
ཁམས་དབྱངས་ཀྱིས་གོ་བར་གྱུར་ཏེ། །འཇིག་རྟེན་གྱི་ཁམས་འདི་ན་སྣོད་དུ་གྱུར་པའི་འཁོར་རྣམ་པ་
བཞི་ལ་སོགས་པ་རྣམས་ཁྱམས་དེར་ཕྱིན་ཏེ་ཇི་ལྟར་འཚམ་པའི་སྟན་ལ་འཁོད་དོ། །ཚངས་རིས་ནས་
འོག་མིན་གྱི་བར་གྱི་ལྷ་རྣམས་ཀྱང་སྒྲ་དེ་ཉིད་ཀྱིས་བསྐུལ་ནས་སྐད་ཅིག་ཡུད་ཙམ་དེ་ལ་འཁོར་གྱི་
ཁྱམས་རིན་པོ་ཆེ་བཀོད་པར་ཕྱིན་ཏེ་རང་རང་གི་སྟན་ལ་འཁོད་དོ། །ཞེས་བྱ་བ་དག་གིས་སངས་རྒྱས་
དཀོན་མཆོག་གི་ཡོན་ཏན་རྣམ་པར་དབྱེ་བ་རྣམ་པར་གཞག་པར་རིག་པར་བྱའོ། །དེའི་རྗེས་ལ་ཆོས་
ཀྱི་གདན་བཀོད་པ་རྒྱ་ཆེན་པོ་དང་ཞེས་བྱ་བ་ནི་མདོ་ལས། དེ་ནས་བཅོམ་ལྡན་འདས་ཀྱིས་འཁོར་
འདུས་པ་ཆེན་པོ་དེ་མཁྱེན་ནས་སྨིན་མཚམས་ཀྱི་མཛོད་སྤུ་ནས་བྱང་ཆུབ་སེམས་དཔའི་སྟོབས་ཉེ་
བར་སྟོན་པ་ཞེས་བྱ་བའི་འོད་ཟེར་ཕྱུང་སྟེ། དེས་ཐམས་ཅད་དང་ལྡན་པའི་བྱང་ཆུབ་སེམས་དཔའི་
2



རིན་ཆེན་ཡེ་ཤེས། །
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། ། པོད་དང་པོ།
ཚོགས་ལ་ལན་བདུན་བསྐོར་བ་བྱས་ནས། བྱང་ཆུབ་སེམས་དཔའི་ཚོགས་དེ་ཉིད་ཀྱི་སྤྱི་བོར་མི་སྣང་
བར་གྱུར་ཏོ། །དེ་ནས་བྱང་སེམས་མེ་ཏོག་དཔལ་གྱི་སྙིང་པོ་ཆོས་ཐམས་ཅད་ལ་དབང་བསྒྱུར་བ་འོད་
དེས་རེག་མ་ཐག་ཏུ་དེའི་ཚེ་སངས་རྒྱས་ཀྱི་མཐུས་བྱང་ཆུབ་སེམས་དཔའི་ཏིང་ངེ་འཛིན་གྱི་རྒྱན་ཐམས་
ཅད་བཀོད་པ་ཞེས་བྱ་བ་ལ་སྙོམས་པར་ཞུགས་སོ། ། ཞེས་གསུངས་ཏེ། བྱང་སེམས་དེས་ཏིང་ངེ་
འཛིན་དེ་ལ་སྙོམས་པར་ཞུགས་མ་ཐག་ཏུ་ཁྱམས་དེའི་དབུས་སུ་གདན་སེང་གེའི་ཁྲི་འཕང་དུ་ཤིང་ཏ་
ལ་བྱེ་བ་ཁྲག་ཁྲིག་བརྒྱ་སྟོང་ཕྲག་བརྒྱད་བཅུ་ཙམ་དུ་མཐོ་བ། རིན་པོ་ཆེ་ཐམས་ཅད་ཀྱིས་སྤྲས་པ།
ཁ་ཁྱེར་དང་རྒྱན་ཐམས་ཅད་གསེར་ལས་བྱས་པ། རས་བཀོད་པ་ཐམས་ཅད་བཏིང་བ། མེ་ཏོག་སིལ་
མ་སྣ་ཚོགས་ཐམས་ཅད་བཀྲམ་མ། བླ་རེ་ཡིད་དུ་འོང་བ་ཐམས་ཅད་བྲེས་པ། བྱང་ཆུབ་སེམས་དཔའི་
ལུས་ཐམས་ཅད་ཀྱིས་ཡང་དག་པར་བཟུང་བ། འཁོར་ཐམས་ཅད་ཀྱི་མིག་གིས་བལྟས་པ། སེམས་
ཅན་ཐམས་ཅད་ཀྱི་བསམ་པ་ཇི་ལྟ་བ་བཞིན་དུ་སྟོན་པ། བསམ་པ་ཚིམ་པར་བྱེད་པ་ཞིག་བྱུང་བར་
གྱུར་ཏོ། །དེ་ནས་བྱང་སེམས་དེ་ཏིང་ངེ་འཛིན་དེ་ལས་ལངས་ཏེ་གུས་པ་དང་བཅས་ཤིང་ཞེ་ས་དང་
བཅས་པས་གསོལ་པ། ཉི་མའི་འོད་ཀྱིས་འགྲོ་བའི་དགོས་པ་རབ་ཏུ་བགྱིད། །ལྷ་དབང་གཟི་བརྗིད་
ཡོན་ཏན་སུམ་ཅུ་རྩ་གསུམ་དགའ། །ཚངས་པའི་དབྱངས་ཀྱིས་ཚངས་པའི་འཇིག་རྟེན་རྣམ་པར་མཛེས། །
སངས་རྒྱས་མཐུ་ཡི་ཡུལ་གྱི་རྣམ་པར་འཕྲུལ་པ་འདི། །ཞེས་པ་ནས། ཁྱོད་ལ་བསྙེན་བཀུར་བགྱི་དང་
ཆོས་ནི་མཉན་སླད་དུ། །རྣམ་དག་སེམས་ཅན་འདི་དག་ཕྱོགས་བཅུ་དག་ནས་ལྷགས། །གང་གི་དོན་
དུ་ལྷགས་པའི་དོན་དེ་སྩལ་དུ་གསོལ། །སེང་གེའི་ཁྲི་ལ་བཞུགས་ཏེ་ཆོས་ཀྱང་བཤད་དུ་གསོལ། །ཞེས་
པའི་བར་དུ་ཚིགས་སུ་བཅད་པ་བརྒྱད་ཀྱིས་ཞུས་སོ། །དེ་ནས་དེའི་ལྷག་པའི་བསམ་པ་མཁྱེན་ནས་
གདན་སེང་གེའི་ཁྲི་དེ་ལ་བཞུགས་སོ། །འོད་དང་ཞེས་བྱ་བ་ནི་བྱང་ཆུབ་སེམས་དཔའི་སྟོབས་ཉེ་
བར་སྟོན་པའི་འོད་ཟེར་བཀྱེ་བ་ཉིད་དོ། །ཆོས་ཀྱི་རྣམ་གྲངས་ཀྱི་མིང་དང་ཡོན་ཏན་ཡོངས་སུ་
བསྒྲགས་པས་ཞེས་བྱ་བ་ནི་མདོ་ལས། དེ་ནས་བཅོམ་ལྡན་འདས་དྲི་མ་མེད་པ་རྣམ་པར་ཐར་པ་
བརྙེས་ནས། བྱང་ཆུབ་སེམས་དཔའི་སྤྱོད་པ་ལ་འཇུག་པས་ངེས་པར་འབྱུང་བ་སྒྲིབ་པ་མེད་པའི་སྒོ་
ཞེས་བྱ་བའི་ཆོས་ཀྱི་རྣམ་གྲངས་བྱང་ཆུབ་སེམས་དཔའི་ལམ་བཀོད་པ་ལ་དམིགས་པ་དང༌། ཞེས་
པ་ལ་སོགས་པ་མིང་གི་རྣམ་གྲངས་མང་པོ་དང༌། དེ་རྣམས་ཉིད་ཆོས་ཀྱི་ཡོན་ཏན་ཡིན་པས་ཡོན་



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
ཏན་ཡོངས་སུ་བསྒྲགས་པ་སྟེ། དེ་རྣམས་ཀྱིས་ཆོས་དཀོན་མཆོག་གི་ཡོན་ཏན་རྣམ་པར་དབྱེ་བ་རྣམ་
པར་གཞག་པར་རིག་པར་བྱའོ། །དེའི་རྗེས་ལ་ཕན་ཚུན་བྱང་ཆུབ་སེམས་དཔའི་ཏིང་ངེ་འཛིན་གྱི་
མཐུ་བསྟན་པ་དང༌། ཞེས་བྱ་བ་ནི་དེ་ནས་སངས་རྒྱས་འཁོར་དང་བཅས་པ་གདན་ལ་ནི་བཞུགས།
ཆོས་ནི་མ་གསུངས་པའི་བར་དེར་ཏིང་ངེ་འཛིན་གྱི་མཐུ་བསྟན་པ་སྟེ། མདོ་ལས། དེ་ནས་སངས་
རྒྱས་ཀྱི་མཐུས་བྱང་སེམས་རིན་ཆེན་སྲོག་ཤིང་ཞེས་བྱ་བས། སངས་རྒྱས་ཀྱི་རྒྱན་བཀོད་པ་ཞེས་བྱ་
བའི་ཏིང་ངེ་འཛིན་ལ་སྙོམས་པར་ཞུགས་ནས། ཐམས་ཅད་དང་ལྡན་པའི་འཁོར་སངས་རྒྱས་ཀྱི་རྒྱན་
གྱིས་བརྒྱན་པར་བྱིན་གྱིས་བརླབས་སོ། །དེ་ནས་སངས་རྒྱས་ཀྱི་མཐུས་བྱང་སེམས་སྒྲ་བསྒྲགས་
སྟོབས་ཀྱི་རྒྱལ་པོས། པད་མ་བཀོད་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས་ཐམས་
ཅད་དང་ལྡན་པའི་འཁོར་གྱི་ལག་པ་རྣམས་སུ་མེ་ཏོག་གི་ལྡ་ལྡི་དང་མེ་ཏོག་གི་སྐོན་བུ་རྣམས་བྱིན་
གྱིས་བརླབས་ཏེ། མེ་ཏོག་གི་ལྡ་ལྡི་དང་མེ་ཏོག་གི་སྐོན་བུ་དེ་དག་གིས་བཅོམ་ལྡན་འདས་དང་། བྱང་
ཆུབ་སེམས་དཔའི་ཚོགས་ཐམས་ཅད་ལ་མངོན་པར་འཐོར་རོ། ཞེས་པ་ལ་སོགས་པ་གསུངས་ཏེ།
དེ་བཞིན་དུ་ཕྱོགས་བཅུའི་བྱང་ཆུབ་སེམས་དཔའ་རྣམས་ཀྱིས་སོ་སོ་ནས་ཏིང་ངེ་འཛིན་གྱི་ཁྱད་པར་
རེ་བསྟན་ཞིང༌། ཐམས་ཅད་དང་ལྡན་པའི་འཁོར་དེ་རྣམས་ཀྱི་ཡོན་ཏན་གྱི་ཁྱད་པར་རེ་དང་ལྡན་
པར་བྱས་ཤིང་། བདུད་ཐམས་ཅད་དད་པར་བྱས་པ་ལ་སོགས་པ་གསུངས་པས་བསྟན་ནོ། །དེའི་
ཡོན་ཏན་གྱི་བསྔགས་པ་སྣ་ཚོགས་བསྟན་པ་ཞེས་བྱ་བ་ནི་མདོ་ལས། དེ་ནས་བྱང་སེམས་གཟུངས་
ཀྱི་དབང་ཕྱུག་རྒྱལ་པོ་ཞེས་བྱ་བ་འཁོར་དེ་ཉིད་དུ་འདུས་པར་གྱུར་ཏེ་འདུག་པ་དེས་བཅོམ་ལྡན་
འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་སངས་རྒྱས་ཀྱི་ཡུལ་དེ་བཞིན་གཤེགས་
པས་བྱིན་གྱིས་བརླབས་པ་དང༌། ཀུན་ཏུ་བསྟན་པ་འདི་ནི་བསམ་གྱིས་མི་ཁྱབ་པོ། །དེང་ནི་དེ་བཞིན་
གཤེགས་པས་བྱང་ཆུབ་སེམས་དཔའི་སྤྱོད་པ་ལ་འཇུག་པས་ངེས་པར་འབྱུང་བ་སྒྲིབ་པ་མེད་པའི་སྒོ་
ཞེས་བགྱི་བ་འདུས་པ་ཆེན་པོའི་ལེའུའི་ཆོས་ཀྱི་རྣམ་གྲངས་བཤད་པ་བཞེད་པར་ཐེ་ཚོམ་མ་མཆིས་
སོ༑ ༑དེ་ཅིའི་སླད་དུ་ཞེ་ན། བཅོམ་ལྡན་འདས་ཨེ་མ་བྱང་ཆུབ་སེམས་དཔའ་རྣམས་ཀྱི་འདུས་པ་འདི་
ནི་ཆེ་སྟེ། བཅོམ་ལྡན་འདས་འདི་ནི་བྱང་ཆུབ་སེམས་དཔའ་བསམ་གྱིས་མི་ཁྱབ་པའི་གོ་ཆ་བགོས་
པ་མངོན་པར་ཤེས་པའི་ཡེ་ཤེས་ཆེན་པོ་རྣམ་པར་རོལ་པ་ཕྱོགས་བཅུར་སྒྲ་བསྒྲགས་པ་ཞེས་པ་ནས།
ག་
14



རིན་ཆེན་ཡེ་ཤེས། །
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། ། པོད་དང་པོ།
མཐར། བསོད་ནམས་ཚད་མ་མཆིས་པ་བསགས་པའི་རྣམ་པའི་མཆོག་ཐམས་ཅད་དང་ལྡན་པའི་
ཐམས་ཅད་མཁྱེན་པའི་ཡེ་ཤེས་ལ་ཉེ་བར་གྱུར་པ་ཕྱི་མའི་མཐའ་མུའི་མཐའ་སྐལ་པར་བསྔགས་པ་
མཐའ་མི་ཕྱིན་པ་འདི་ལྟ་བུ་རྣམས་ཀྱི་འདུས་པ་ལགས་སོ། །ཞེས་པ་ལ་སོགས་པས་བསྟན་ཏེ་དེ་
རྣམས་ཀྱིས་དགེ་འདུན་དཀོན་མཆོག་གི་ཡོན་ཏན་རྣམ་པར་དབྱེ་བ་བསྟན་པར་རིག་པར་བྱའོ། །
ད་ནི་དཀོན་མཆོག་གསུམ་གྱི་བླ་ན་མེད་པའི་ཡོན་ཏན་བཤད་པ་ལ། སངས་རྒྱས་ཀྱི་ཡོན་ཏན་ནི།
དེའི་རྗེས་ལ་སངས་རྒྱས་ཀྱི་འོད་ཟེར་གྱིས་དབང་བསྐུར་བས་བླ་ན་མེད་པའི་ཆོས་ཀྱི་རྒྱལ་པོ་སྲས་
ཀྱི་ཐུ་བོ་ལ་མི་འཇིགས་པ་དང་། སྤོབས་པ་མཆོག་ཉེ་བར་བསྒྲུབ་པ་ལ་བརྟེན་ནས་དེ་བཞིན་གཤེགས་
པའི་ཡང་དག་པའི་ཡོན་ཏན་དོན་དམ་པའི་བསྟོད་པ་བསྟན་པ་དང་ཞེས་བྱ་བ་ནི་མདོ་ལས། དེ་ནས་
བཅོམ་ལྡན་འདས་ཀྱིས་བྱང་ཆུབ་སེམས་པའི་འདུས་པ་ཆེན་པོ་དེ་གཟིགས་ནས། ཨེ་མ་བྱང་ཆུབ་
སེམས་དཔའ་འདུས་པ་འདི་དག་ནི་ཆོས་དོན་དུ་གཉེར་བ། དེ་བཞིན་གཤེགས་པའི་མཛོད་འཛིན་
པར་མཁྱེན་ནས། བྱང་ཆུབ་སེམས་དཔའི་སྤྱོད་པ་ལ་འཇུག་པས་ངེས་པར་འབྱུང་བ་སྒྲིབ་པ་མེད་
པའི་སྒོའི་ལེའུའི་ཆོས་ཀྱི་རྣམ་གྲངས་རབ་ཏུ་བཤད་པའི་ཕྱིར་མི་འཇིགས་པས་སྤོབས་པ་ཞེས་བྱ་
བའི་འོད་ཟེར་སྐྱེས་བུ་ཆེན་པའི་མཚན་སྤྱི་གཙུག་ནས་ཕྱུང་ངོ༌། །བཅོམ་ལྡན་འདས་ཀྱིས་འོད་ཟེར་དེ་
ཕྱུང་མ་ཐག་ཏུ། དེ་ནས་ཐམས་ཅད་དང་ལྡན་པའི་བྱང་ཆུབ་སེམས་དཔའི་ཚོགས་ལ་ལན་བདུན་
བསྐོར་བ་བྱས་ཏེ། བྱང་ཆུབ་སེམས་དཔའ་གཟུངས་ཀྱི་དབང་ཕྱུག་རྒྱལ་པོའི་ལུས་ལ་ལན་བརྒྱར་
བསྐོར་བ་བྱས་ནས་བྱང་ཆུབ་སེམས་དཔའ་གཟུངས་ཀྱི་དབང་ཕྱུག་རྒྱལ་པོའི་སྤྱི་གཙུག་ཏུ་མི་སྣང་
བར་གྱུར་ཏོ། །ཞེས་གསུངས་ཏེ། འོད་དེས་དེ་ལ་རེག་མ་ཐག་ཏུ་བྱང་སེམས་གཞན་ཐམས་ཅད་བརྒྱ་
འགྱུར་དུ་ཟིལ་གྱིས་མནན་ནས། རིན་པོ་ཆེའི་གདུགས་ཆེས་ཁྱད་པར་དུ་འཕགས་པ་དང༌། མེ་ཏོག་
ལ་སོགས་པས་བཅོམ་ལྡན་འདས་ལ་མངོན་པར་མཆོད་ནས་ཚིགས་སུ་བཅད་པ་འདི་དག་གིས་མངོན་
པར་བསྟོད་དོ། །ཀུན་ཏུ་སྣང་བ་ཀུན་ནས་འོད་ཟེར་ཅན། །དོན་རྣམས་མ་ལུས་སྟོན་པ་ཀུན་ནས་སྤྱན།
རང་བྱུང་ཆོས་ཀྱི་ངོ་བོ་ཉིད་ལ་མཁས། །བསམ་གྱིས་མི་ཁྱབ་ཡོན་ཏན་ཀུན་དང་ལྡན། །ཞེས་པ་ནས་
མཐར། ཇི་ལྟར་བཅོམ་ལྡན་ཁྱོད་ཀྱི་མཁྱེན་འཇུག་དང༌། །ཇི་ལྟར་ཡུན་རིང་ནས་ནི་བསླབས་པ་དང༌། །
ཆོས་ཀྱི་དབང་ཕྱུག་རྒྱལ་པོ་རབ་བསླབས་པ། །འདྲེན་པ་རྣམས་ཀྱི་སྤྱོད་ཡུལ་བཤད་དུ་གསོལ། །



ཇོ་ནང་དཔེ་ཚོགས། །
སྤྱིའི་དེབ་སོ་གཅིག་པ། །
ཞེས་པའི་བར་དུ་ཚིགས་སུ་བཅད་པ་བཅུས་བསྟོད་ཅིང་ཞུས་ཏེ། ཡང་དག་པའི་ཡོན་ཏན་གྱི་བསྟོད་
པའི་སྒོ་ནས་སངས་རྒྱས་ཀྱི་བླ་ན་མེད་པའི་ཡོན་ཏན་བསྟན་ནོ། །ཐེག་པ་ཆེན་པོའི་ཆོས་མཆོག་གི་
གཏམ་གྱི་དངོས་པོ་ཉེ་བར་བཀོད་པ་དང་ཞེས་བྱ་བ་ནི་མདོ་ལས། དེ་ནས་བྱང་སེམས་གཟུངས་ཀྱི་
དབང་ཕྱུག་རྒྱལ་པོས་ཚིགས་སུ་བཅད་པ་འདི་དག་གིས་བཅོམ་ལྡན་འདས་ལ་མངོན་པར་བསྟོད་
ནས། བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་དེ་བཞིན་གཤེགས་པའི་
ཡུལ་ནི་བསམ་གྱིས་མི་ཁྱབ་བྱང་ཆུབ་སེམས་དཔའི་སྤྱོད་ཡུལ་ནི་ཚད་མ་མཆིས་ཏེ། བཅོམ་ལྡན་འདས་
བདག་གིས་དེ་བཞིན་གཤེགས་པ་ནི་ཡོངས་མི་སྐྱོ་བར་ཆོས་ སྟོན་པ་ལགས་པར་རིག་ཅིང་། དེ་
བཞིན་གཤེགས་པ་ནི་སེམས་ཅན་ཐམས་ཅད་མི་གཏོང་བའི་ཐུགས་རྗེ་ཆེན་པོ་ལ་གནས་པར་མཐོང་
ནས་དོན་འདི་ཞུ་བར་འཚལ་ལོ། །བཅོམ་ལྡན་འདས་བྱང་སེམས་རྣམས་ཀྱི་རྒྱན་ནི་གང་ལགས། བཅོམ་
ལྡན་འདས་བྱང་སེམས་རྒྱན་གང་གིས་བརྒྱན་ན་བྱང་ཆུབ་སེམས་དཔའི་སྤྱད་པ་སྤྱོད་པ་ན་མཛེས་པ་
ལགས། ཞེས་པ་ལ་སོགས་པ་ཐེག་པ་ཆེན་པོའི་གཏམ་དྲི་བ་ཉེ་བར་བཀོད་པས་ཆོས་ཀྱི་བླ་ན་མེད་
པའི་ཡོན་ཏན་བསྟན་ཏོ། །དེ་རྟོགས་པར་བྱེད་པའི་འབྲས་བུ་ཆོས་ཀྱི་དབང་ཕྱུག་དམ་པ་ཐོབ་པ་
བསྟན་པས་ཞེས་བྱ་བ་ནི་མདོ་ལས། བཅོམ་ལྡན་འདས་ཇི་ལྟར་ཀྱང་བྱང་སེམས་བདུད་དང་ཕྱིར་
རྒོལ་བ་བཅོམ་ཞིང་ཐེ་ཚོམ་དང་བྲལ་ནས་དེ་བཞིན་གཤེགས་པའི་ཡུལ་ལ་འཇུག་པར་འགྱུར་བ་དང་།
ཞེས་པ་ནས། ལེགས་པར་བཤད་དུ་གསོལ་ཞེས་པའི་བར་གྱིས་ཆོས་རྟོགས་པའི་འབྲས་བུ་བསྟན་
པའི་སྒོ་ནས་དགེ་འདུན་གྱི་བླ་ན་མེད་པའི་ཡོན་ཏན་བསྟན་ཏོ། །དཀོན་མཆོག་གསུམ་པོ་དེ་རྣམས་
ཀྱི་བླ་ན་མེད་པའི་ཡོན་ཏན་གྱི་རྣམ་པར་དབྱེ་བ་རྣམ་པར་གཞག་པ་འདི་ནི་གླེང་གཞི་ལེའུའི་མཐའ་
སྟེ་རྗེས་ཐོགས་ཉིད་དུ་བལྟ་བར་བྱའོ། །དེ་ནས་གནས་བཞི་པ་དྲི་མ་དང་བཅས་པའི་དེ་བཞིན་ཉིད་
ནི་མདོའི་གླེང་གཞིའི་ལེའུའི་རྗེས་ཐོགས་སུ། ཁམས་དེ་ཡོངས་སུ་དག་པར་བྱེད་པའི་ཡོན་ཏན་གྱི་
ཡོངས་སུ་སྦྱོང་བ་དྲུག་ཅུའི་ཡོངས་སུ་སྦྱོང་བ་བསྟན་པས་སངས་རྒྱས་ཀྱི་ཁམས་གསལ་བར་མཛད་དེ།
ཡོངས་སུ་དག་པར་བྱ་བའི་ཡོན་ཏན་དང་ལྡན་ན། དེ་ཡོངས་སུ་དག་པར་བྱེད་པའི་ཡོངས་སུ་སྦྱོང་
བ་འཐད་པའི་ཕྱིར་རོ། །གལ་ཏེ་དག་པར་བྱ་བའི་གཞི་ཁམས་དེ་མེད་ན། དག་པར་བྱེད་པའི་ཐབས་
བཤད་པ་དོན་མེད་པར་འགྱུར་བའི་ཕྱིར་རོ། །དོན་གྱི་དབང་འདི་ཉེ་བར་བཟུང་ནས་བྱང་ཆུབ་སེམས་
16



པོད་དང་པོ།
རིན་ཆེན་ཡེ་ཤེས།
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ།
དཔའི་ས་བཅུ་པོ་དག་ལ་ཡང་། ས་ལེ་སྦྲམ་ཡོངས་སུ་སྦྱོང་བ་དཔེར་བརྗོད་པ་ས་བཅུ་པའི་མདོ་ལས་
གསུངས་ཏེ། ས་དང་པོ་ལ་གསེར་གྱི་ས་ལེ་སྦྲམ་ཇི་ལྟ་ཇི་ལྟར་མེར་བསྲེགས་པ་དེ་ལྟ་དེ་ལྟར་ཤིན་ཏུ་
བྱང་ཞིང་ཡོངས་སུ་དག་པ་དང་ཅི་དགར་ལས་སུ་རུང་བར་འགྱུར་བ་དཔེར་བརྗོད་པ་དང་། ས་གཉིས་
པ་ལ་གསེར་གྱི་ས་ལེ་སྦྲམ་དེ་ཉིད་ནག་ཚུར་དུ་བཅུག་ན་དེ་བས་ཀྱང་དྲི་མ་དང་བྲལ་བར་འགྱུར་རོ། །
ཞེས་དཔེར་བརྗོད་པ་ནས་ས་བཅུ་པ་ལ་དཔེར་ན་ལྷའི་རྒྱན་གྱི་རྣམ་པ་མགར་བས་མ་བརྡུངས་པ་རིན་
པོ་ཆེའི་དམ་པས་སྤྲས་པ་ལྷའི་རྒྱལ་པོ་དབང་སྒྱུར་གྱི་ཡན་ལག་གི་དམ་པ་མགོའམ་མགུལ་དུ་བཏགས་
ན་དེ་མ་ཡིན་པའི་ལྷ་དང་མིའི་རྒྱན་གྱི་རྣམ་པ་གཞན་གྱིས་མི་འཕྲོགས་ཤིང་མི་ཐུབ་པ་ཡིན་ཞེས་པའི་
བར་དུ་དཔེར་བརྗོད་པ་གསུངས་པ་དང༌། དེ་བཞིན་གཤེགས་པའི་སྙིང་རྗེ་ཆེན་པོ་བསྟན་པའི་མདོ་
དེ་ཉིད་དུ། དེ་བཞིན་གཤེགས་པའི་ཕྲིན་ལས་སུམ་ཅུ་རྩ་གཉིས་བསྟན་པའི་རྗེས་ཐོགས་དེ་ཉིད་དུ་
མ་དག་པའི་ནོར་བུ་བེ་དྭརླ་དཔེར་མཛད་དེ། རིགས་ཀྱི་བུ་དཔེར་ན་འདི་ལྟ་སྟེ་ནོར་བུ་མཁན་མཁས་
པ་ནོར་བུ་སྦྱོང་བའི་ཚུལ་ལེགས་པར་ཤེས་པ་དེ་ནོར་བུ་རིན་པོ་ཆེའི་རིགས་ལས་ཡོངས་སུ་མ་དག་པའི་
ནོར་བུ་རིན་པོ་ཆེ་བླངས་ཏེ། ལན་ཚྭའི་ཆུ་བུལ་ཏོག་རྣོན་པོས་སྦངས་ནས་སྐྱའི་རེ་བས་ཡོངས་སུ་སྦྱོང་
བས་སྦྱོང་བར་བྱེད་དོ། །དེ་ཙམ་གྱིས་བརྩོན་པ་འདོར་བ་ཡང་མ་ཡིན་ཏེ། དེའི་འོག་ཏུ་ཟས་ཀྱི་ཉའི་ཁུ་
བ་)ཁུ་བ་རྣོན་པོས་སྦངས་ནས་བལ་གྱི་ལ་བས་ཡོངས་སུ་སྦྱོང་བས་སྦྱོང་བར་བྱེད་དོ། །དེ་ཙམ་གྱིས་
བརྩོན་པ་འདོར་བ་ཡང་མ་ཡིན་ཏེ། དེའི་འོག་ཏུ་སྨན་ཆེན་པོའི་ཁུ་བས་དངུས་ཆུའམ་དུག་གི་ཁུ་བ་)སྦངས་
ནས་རས་(དར་)སྲབ་མོའི་སྦྱོང་བས་སྦྱོང་བར་བྱེད་དོ། །ཡོངས་སུ་བྱང་སྟེ་དྲི་མ་དང་བྲལ་བ་ནི་བེ་དྭརླའི་
རིགས་ཆེན་པོ་ཞེས་བརྗོད་དོ། །རིགས་ཀྱི་བུ་དེ་བཞིན་དུ། དེ་བཞིན་གཤེགས་པ་ཡང་ཡོངས་སུ་
མ་དག་པའི་སེམས་ཅན་གྱི་ཁམས་མཁྱེན་ནས་མི་རྟག་པ་དང་སྡུག་བསྔལ་བ་དང་བདག་མེད་པ་དང་
མི་གཙང་བ་ཡིད་འབྱུང་བའི་གཏམ་གྱིས་འཁོར་བ་ལ་དགའ་བའི་སེམས་ཅན་རྣམས་སྐྱོ་བ་བསྐྱེད་
པར་མཛད་དེ་འཕགས་པའི་ཆོས་འདུལ་བ་ལ་འཛུད་པར་མཛད་དོ། །དེ་ཙམ་གྱིས་དེ་བཞིན་གཤེགས་
པ་བརྩོན་པ་འདོར་བ་ཡང་མ་ཡིན་ཏེ། དེའི་འོག་ཏུ་སྟོང་པ་ཉིད་དང་མཚན་མ་མེད་པ་དང་སྨོན་པ་
མེད་པའི་གཏམ་གྱིས་དེ་བཞིན་གཤེགས་པའི་ཚུལ་རྟོགས་པར་མཛད་དོ། །དེ་ཙམ་གྱིས་དེ་བཞིན་
གཤེགས་པ་བརྩོན་པ་འདོར་བ་ཡང་མ་ཡིན་དེ། དེའི་འོག་ཏུ་ཆོས་ཀྱི་འཁོར་ལོའི་གཏམ་འཁོར་



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
གསུམ་ཡོངས་སུ་དག་པའི་གཏམ་གྱིས་རང་བཞིན་སྣ་ཚོགས་ཀྱི་རྒྱུ་ཅན་གྱི་སེམས་ཅན་དེ་དག་དེ་
བཞིན་གཤེགས་པའི་ཡུལ་ལ་འཛུད་པར་མཛད་དོ། །ཞུགས་པར་གྱུར་ཅིང་དེ་བཞིན་གཤེགས་པའི་
ཆོས་ཉིད་རྟོགས་པར་གྱུར་ན་ནི་བླ་ན་མེད་པའི་ཡོན་གནས་ཞེས་བརྗོད་དོ། །ཞེས་བཤད་དོ། །
ཡོངས་སུ་དག་པའི་རིགས་དེ་བཞིན་གཤེགས་པའི་ཁམས་དེ་ཉིད་ལ་དགོངས་ནས། ཇི་ལྟར་རྡོ་
ཡི་ཕྱེ་མ་ལ། །ས་ལེ་སྦྲུམ་ནི་མི་མཐོང་བ། །ཡོངས་སུ་སྦྱོང་བས་དེ་མཐོང་བཞིན། །འཇིག་རྟེན་ལ་ནི་
དེ་བཞིན་གཤེགས། །ཞེས་གསུངས་པ་དང༌། རྒྱན་སྟུག་པོ་ལས། རྡོ་བ་ཕྱེ་མར་བཏགས་པ་ལ། །གསེར་
ནི་ཡོད་པར་མི་སྣང་སྟེ། །སྦྱང་བའི་ལས་ཀྱི་ཁྱད་པར་གྱིས། །གསེར་ནི་སྣང་བར་འགྱུར་བ་ཡིན། །
གཟུགས་རྣམས་རྡུལ་དུ་རྣམ་གཞིགས་ཏེ། །མཁས་པས་ཕུང་པོ་ལྷག་མ་དང་། །ཁམས་དང་འདུ་
མཆེད་ཚོགས་རྣམས་ དང༌ ། །རྣམ་པར་ཤེས་ དང་ དབང་ པོ་ དག །གཅིག་དང་ཐ་དད་དངོས་པོ་
ལའང་། །རྡུལ་ཕྲན་རྣམ་པར་རབ་སྦྱངས་ན། །དངོས་པོར་སངས་རྒྱས་ཡོད་པ་མིན། །སངས་རྒྱས་
མེད་པ་མ་ཡིན་ཏེ། །རྣལ་འབྱོར་ཅན་གྱིས་སངས་རྒྱས་མཐོང་། །མཚན་རབ་སུམ་ཅུ་རྩ་གཉིས་
ཅན། །ཞེས་བཤད་དོ། །དེ་ལ་སངས་རྒྱས་ཀྱི་ཁམས་རང་བཞིན་གྱིས་ཡོངས་སུ་དག་པ་དེ་གློ་བུར་
གྱི་དྲི་མས་ཡོངས་སུ་དག་པར་བྱ་བའི་ཕྱིར་ཡོངས་སུ་སྦྱོང་བའི་ཡོན་ཏན་རྣམ་པ་དྲུག་ཅུ་པོ་དེ་དག་
གང་ཞེ་ན་འདི་ལྟ་སྟེ། བྱང་ཆུབ་སེམས་དཔའི་རྒྱན་རྣམ་པ་བཞི་དང་། བྱང་ཆུབ་སེམས་དཔའི་སྣང་
བ་རྣམ་པ་བརྒྱད་དང༌། བྱང་ཆུབ་སེམས་དཔའི་སྙིང་རྗེ་ཆེན་པོ་རྣམ་པ་བཅུ་དྲུག་དང་། བྱང་ཆུབ་སེམས་
དཔའི་ཕྲིན་ལས་རྣམ་པ་སུམ་ཅུ་རྩ་གཉིས་སོ། །དེ་ལ་རྒྱན་བཞི་ནི་མདོ་ལས། གང་གིས་ཐེག་མཆོག་
དམ་པ་འདི་མཛེས་པ། །བློ་གྲོས་ཆེན་པོ་རྣམས་ཀྱི་རྒྱན་བཞི་སྟེ། །ཚུལ་ཁྲིམས་ཏིང་འཛིན་དེ་བཞིན་
ཤེས་རབ་མཆོག །ཤིན་ཏུ་རྣམ་པར་ངེས་དང་དེ་བཞིན་གཟུངས། ཞེས་གསུངས་སོ། །སྣང་བ་རྣམ་
པ་བརྒྱད་ནི་མདོ་ལས། དྲན་པའི་སྣང་བ་དང༌། བློ་གྲོས་ཀྱི་སྣང་བ་དང༌། རྟོགས་པའི་སྣང་བ་དང།
ཆོས་ཀྱི་སྣང་བ་དང་། ཤེས་པའི་སྣང་བ་དང་། བདེན་པའི་སྣང་བ་དང་། མངོན་པར་ཤེས་པའི་སྣང་
བ་དང༌། བསྒྲུབ་པའི་སྣང་བ་སྟེ་རིགས་ཀྱི་བུ། བྱང་སེམས་རྣམས་ཀྱི་སྣང་བ་ནི་བརྒྱད་པོ་འདི་དག་
གོ ༑ཞེས་གསུངས་སོ། །རྒྱན་བཞི་དང་སྣང་བ་བརྒྱད་པོ་འདི་དག་ནི་བྱང་ཆུབ་སེམས་དཔའི་བསླབ་
པའི་གཅེས་པའི་གནས་ཡིན་ཞིང༌། མདོ་ལས་རྒྱ་ཆེར་འབྱུང་བས་མདོ་དེ་ཉིད་ལས་འབད་པས་



རིན་ཆེན་ཡེ་ཤེས། ། རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། པོད་དང་པོ།
རྟོགས་པར་བྱའོ། །སྙིང་རྗེ་རྣམ་པ་བཅུ་དྲུག་ནི་མདོ་ལས། རིགས་ཀྱི་བུ་བྱང་ཆུབ་སེམས་དཔའ་རྣམ་
པ་བཅུ་དྲུག་གིས་སེམས་ཅན་རྣམས་ལ་བྱང་ཆུབ་སེམས་དཔའི་སྙིང་རྗེ་ཆེན་པོ་སྐྱེའོ། །བཅུ་དྲུག་གང་
ཞེ་ན་རིགས་ཀྱི་བུ། འདི་ལ་བྱང་ཆུབ་སེམས་དཔའ་འདི་སྙམ་དུ་ཀྱེ་མ་སེམས་ཅན་འདི་དག་ནི་འཇིག་
ཚོགས་ལྟ་བས་བཅིངས་པ། ལྟ་བ་སྣ་ཚོགས་དང་འདྲེས་པ་དག་སྟེ་ལྟ་བ་ཐམས་ཅད་སྤང་བའི་ཕྱིར་དེ་
དག་ལ་ཆོས་བསྟན་པར་བྱའོ་སྙམ་དུ་སེམས་ཅན་རྣམས་ལ་བྱང་ཆུབ་སེམས་པའི་སྙིང་རྗེ་ཆེན་པོ་སྐྱེ་
བ་དང༌། ཀྱེ་མ་སེམས་ཅན་འདི་དག་ནི་ཡོད་པ་མ་ཡིན་པའི་ཕྱིན་ཅི་ལོག་ཏུ་གྱུར་ནས་མི་རྟག་པ་ལ་
རྟག་པར་འདུ་ཤེས། སྡུག་བསྔལ་ལ་བདེ་བར་འདུ་ཤེས། བདག་མེད་པ་ལ་བདག་ཏུ་འདུ་ཤེས། མི་
སྡུག་པ་ལ་སྡུག་པར་འདུ་ཤེས་པ་དག་སྟེ་ཕྱིན་ཅི་ལོག་ཐམས་ཅད་སྤང་བའི་ཕྱིར་དེ་དག་ལ་ཆོས་
བསྟན་པར་བྱའོ་སྙམ་དུ་སེམས་ཅན་རྣམས་ལ་བྱང་ཆུབ་སེམས་པའི་སྙིང་རྗེ་ཆེན་པོ་སྐྱེ་བ་དང་། ཀྱེ་
མ་སེམས་ཅན་འདི་དག་ནི་ངར་འཛིན་པ་དང་ང་ཡིར་འཛིན་པ་ལ་གནས་པ་དངོས་པོ་མེད་པ་དང་
དངོས་པོར་འདུ་ཤེས་པ་དག་སྟེ། ངར་འཛིན་པ་དང་ང་ཡིར་འཛིན་པ་སྤང་བའི་ཕྱིར་དེ་དག་ལ་ཆོས་
བསྟན་པར་བྱའོ། །སྙམ་དུ། སེམས་ཅན་རྣམས་ལ་བྱང་ཆུབ་སེམས་དཔའི་སྙིང་རྗེ་ཆེན་པོ་སྐྱེ་བ་དང་།
ཀྱེ་མ་སེམས་ཅན་འདི་དག་ནི་སྒྲིབ་པ་ལྔས་བསྒྲིབས་ཏེ་འདོད་པའི་ཟུག་རྔུས་ཟུག་པ། ཁོང་ཁྲོ་བ་
མང་བ། རྨུགས་པ་དང་གཉིད་ལ་ཆགས་པ། དམ་པ་མ་ཡིན་པ་ལ་འགྱོད་པ་ཀུན་ནས་ལངས་པ།
ཟབ་མོའི་ཆོས་རྣམས་ལ་ངེས་པ་མ་ཐོབ་པ་དག་སྟེ། སྒྲིབ་པ་ཐམས་ཅད་སྤང་པའི་ཕྱིར་དེ་དག་ལ་
ཆོས་བསྟན་པར་བྱའོ་སྙམ་དུ་སེམས་ཅན་རྣམས་ལ་བྱང་ཆུབ་སེམས་དཔའི་སྙིང་རྗེ་ཆེན་པོ་སྐྱེ་བ་དང་།
ཀྱེ་མ་སེམས་ཅན་འདི་དག་ནི་སྐྱེ་མཆེད་དྲུག་གིས་ཆགས་ཏེ་མིག་གིས་གཟུགས་རྣམས་མཐོང་ནས་
མཚན་མར་འཛིན་ཅིང་མངོན་རྟགས་སུ་འཛིན་པ་ཡིན། རྣ་བས་སྒྲ་ཐོས། སྣས་དྲི་བསྣམས། ལྕེས་རོ་
མྱངས། ལུས་ཀྱིས་རེག་བྱ་རྣམས་ལ་རེག །ཡིད་ཀྱིས་ཆོས་རྣམས་རྣམ་པར་ཤེས་ནས་མཚན་མར་འཛིན་
ཅིང་མངོན་རྟགས་སུ་འཛིན་པ་དག་ཡིན་ཏེ། སྐྱེ་མཆེད་དྲུག་གི་ཆགས་པ་སྤང་བའི་ཕྱིར་དེ་དག་ལ་
ཆོས་བསྟན་པར་བྱའོ་སྙམ་དུ་སེམས་ཅན་རྣམས་ལ་བྱང་ཆུབ་སེམས་དཔའི་སྙིང་རྗེ་ཆེན་པོ་སྐྱེ་བ་དང༌།
ཀྱེ་མ་སེམས་ཅན་འདི་དག་ནི་ང་རྒྱལ་དང་ལྷག་པའི་ང་རྒྱལ་དང་ང་རྒྱལ་ལས་ཀྱང་ང་རྒྱལ་དང་ངའོ་
སྙམ་པའི་ང་རྒྱལ་དང་མངོན་པའི་ང་རྒྱལ་དང་ཅུང་ཟད་སྙམ་པའི་ང་རྒྱལ་དང་ལོག་པའི་ང་རྒྱལ་གྱིས་



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
བཅོམ་པས་ཆུང་ངུ་དག་པས་བདག་ཅག་ཆེའོ་སྙམ་དུ་རློམ་སེམས་སུ་བྱེད་པ་མཚུངས་པ་དག་པས་ནི་
ཆེ༑ ཆེ་བ་དག་པས་ཀྱང་བདག་ཆེའོ་སྙམ་དུ་བདག་ལ་རློམ་སེམས་སུ་བྱེད་པ། གཟུགས་ལ་བདག་
ཏུ་ཁས་ལེན་པ་ནས་རྣམ་པར་ཤེས་པའི་བར་ལ་བདག་ཏུ་ཁས་ལེན་པ། མ་ཐོབ་པར་བདག་ལ་ཐོབ་
པོ་སྙམ་དུ་འདུ་ཤེས་བདག་ཅག་ནི་འཕགས་པའོ་སྙམ་དུ་བདག་ལ་སེམས་པ་ལོག་པར་ལྟ་བ་ཡང་དག་
པའི་ལྟ་བར་མོས་པ་དག་སྟེ། ང་རྒྱལ་གྱི་རྣམ་པ་ཐམས་ཅད་སྤང་པའི་ཕྱིར་དེ་དག་ལ་ཆོས་བསྟན་པར་
བྱའོ་སྙམ་དུ་སེམས་ཅན་རྣམས་ལ་བྱང་ཆུབ་སེམས་དཔའི་སྙིང་རྗེ་ཆེན་པོ་སྐྱེ་བ་དང་། ཀྱེ་མ་སེམས་
ཅན་འདི་དག་ནི་ལམ་ངན་པར་ཞུགས་པ་འཕགས་པའི་ལམ་དང་བྲལ་བ་དག་སྟེ། ལམ་ངན་པ་སྤོང་
ཞིང་འཕགས་པའི་ལམ་ཐོབ་པར་བྱ་བའི་ཕྱིར་དེ་དག་ལ་ཆོས་བསྟན་པར་བྱའོ་སྙམ་དུ་སེམས་ཅན་
རྣམས་ལ་བྱང་ཆུབ་སེམས་དཔའི་སྙིང་རྗེ་ཆེན་པོ་སྐྱེ་བ་དང༌། ཀྱེ་མ་སེམས་ཅན་འདི་དག་ནི་སྲིད་པའི་
ཁོལ་པོ། ཆུང་མ་དང་བུ་ཕོ་དང་བུ་མོ་ལ་ཡོངས་སུ་ཞེན་པས་སྦགས་པ་རང་དབང་མེད་པ་བདག་ལ་
མི་འབོངས་པ་དག་སྟེ། རང་དབང་ཡོད་ཅིང་བདག་ལ་འབོངས་པར་བྱ་བ་དང༌། གར་དགའ་བར་
འགྲོ་བའི་ཕྱིར་དེ་དག་ལ་ཆོས་བསྟན་པར་བྱའོ་སྙམ་དུ་སེམས་ཅན་རྣམས་ལ་བྱང་ཆུབ་སེམས་དཔའི་
སྙིང་རྗེ་ཆེན་པོ་སྐྱེ་བ་དང༌། ཀྱེ་མ་སེམས་ཅན་འདི་དག་ནི་ཕན་ཚུན་མི་འཕྲོད་པ་ཁྲོ་བ་དང་ཞེ་སྡང་དང་
གནོད་སེམས་མང་བ་སྟེ། ཁྲོ་བ་དང་ཞེ་སྡང་དང་གནོད་སེམས་སྤང་བར་བྱ་བའི་ཕྱིར་དེ་དག་ལ་ཆོས་
བསྟན་པར་བྱའོ་སྙམ་དུ་སེམས་ཅན་རྣམས་ལ་བྱང་ཆུབ་སེམས་དཔའི་སྙིང་རྗེ་ཆེན་པོ་སྐྱེ་བ་དང༌། ཀྱེ་
མ་སེམས་ཅན་འདི་དག་ནི་སྡིག་པའི་གྲོགས་པོས་ཡོངས་སུ་ཟིན་པ། དགེ་བའི་བཤེས་གཉེན་དང་བྲལ་
བ་སྡིག་པའི་ལས་བྱེད་པ་དག་སྟེ། དགེ་བའི་བཤེས་གཉེན་གྱིས་ཡོངས་སུ་ཟིན་པ་དང༌། སྡིག་པའི་
གྲོགས་པོ་ཡོངས་སུ་སྤང་བར་བྱ་བའི་ཕྱིར་དེ་དག་ལ་ཆོས་བསྟན་པར་བྱའོ་སྙམ་དུ་སེམས་ཅན་
རྣམས་ལ་བྱང་ཆུབ་སེམས་དཔའི་སྙིང་རྗེ་ཆེན་པོ་སྐྱེ་བ་དང་། ཀྱེ་མ་སེམས་ཅན་འདི་དག་ནི་བརྐམ་
པ་དང་ཆགས་པས་ཟིལ་གྱིས་ནོན་པ། ཆོག་མི་ཤེས་ཤིང་འཕགས་པའི་ཤེས་རབ་ཀྱི་གནས་པ་དང་
བྲལ་བ་དག་སྟེ། ཆགས་པ་སྤང་བ་དང༌། འཕགས་པའི་ཤེས་རབ་བསྐྱེད་པའི་ཕྱིར་དེ་དག་ལ་ཆོས་
བསྟན་པར་བྱའོ་སྙམ་དུ་སེམས་ཅན་རྣམས་ལ་བྱང་ཆུབ་སེམས་དཔའི་སྙིང་རྗེ་ཆེན་པོ་སྐྱེ་བ་དང་། ཀྱེ་
མ་སེམས་ཅན་འདི་དག་ནི་ལས་ཀྱི་རྣམ་པར་སྨིན་པ་མེད་པར་ལྟ་ཞིང་རྟག་པ་དང་ཆད་པ་ལ་གནས་པ་



རིན་ཆེན་ཡེ་ཤེས། །
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། པོད་དང་པོ།
དག་སྟེ། རྟེན་ཅིང་འབྲེལ་པར་འབྱུང་བ་ཟབ་མོ་དང་ལས་དང་བྱ་བ་ལ་གཟུད་པའི་ཕྱིར་དེ་དག་ལ་
ཆོས་བསྟན་པར་བྱའོ་སྙམ་དུ་སེམས་ཅན་རྣམས་ལ་བྱང་ཆུབ་སེམས་དཔའི་སྙིང་རྗེ་ཆེན་པོ་སྐྱེ་བ་དང༌།
ཀྱེ་མ་སེམས་ཅན་འདི་དག་ནི་མ་རིག་པ་དང་གཏི་མུག་གིས་ལྡོངས་པས། བདག་དང་སེམས་ཅན་
དང་སྲོག་དང་གསོ་བ་དང་སྐྱེས་བུ་དང་གང་ཟག་ལ་མངོན་བར་ཞེན་པ་དག་སྟེ། འཕགས་པའི་ཤེས་
རབ་ཀྱི་མིག་རྣམ་པར་དག་པར་བྱ་བ་དང་ལྟ་བར་གྱུར་པ་ཐམས་ཅད་སྤང་བར་བྱ་བའི་ཕྱིར་དེ་དག་
ལ་ཆོས་བསྟན་པར་བྱའོ་སྙམ་དུ་སེམས་རྣམས་ལ་བྱང་ཆུབ་སེམས་དཔའི་སྙིང་རྗེ་ཆེན་པོ་སྐྱེ་བ་དང་།
ཀྱེ་མ་སེམས་ཅན་འདི་དག་ནི་འཁོར་བ་ལ་མངོན་པར་དགའ་བ་ཕུང་པོ་ལྔའི་གཤེད་མས་ཡོངས་སུ་ཟིན་
པ་དག་སྟེ། ཁམས་གསུམ་ཐམས་ཅད་ལས་དབྱུང་བའི་ཕྱིར་དེ་དག་ལ་ཆོས་བསྟན་པར་བྱའོ་སྙམ་དུ་
སེམས་ཅན་རྣམས་ལ་བྱང་ཆུབ་སེམས་དཔའི་སྙིང་རྗེ་ཆེན་པོ་སྐྱེ་བ་དང༌། ཀྱེ་མ་སེམས་ཅན་འདི་དག་
ནི་བདུད་ཀྱི་ཞགས་པས་བཅིངས་པ་གཡོ་དང་རློམ་སེམས་ལ་གནས་པ་དག་སྟེ། བདུད་ཀྱི་ཞགས་
པས་བཅིངས་པ་ཐམས་ཅད་རྣམ་པར་དགྲོལ་བ་དང་། གཡོ་དང་རློམ་སེམས་སྤང་བའི་ཕྱིར་དེ་དག་
ལ་ཆོས་བསྟན་པར་བྱའོ་སྙམ་དུ་སེམས་ཅན་རྣམས་ལ་བྱང་ཆུབ་སེམས་དཔའི་སྙིང་རྗེ་ཆེན་པོ་སྐྱེ་བ་
དང༌། ཀྱེ་མ་སེམས་ཅན་འདི་དག་ནི་མྱ་ངན་ལས་འདའ་བའི་སྒོ་གཅད་ཅིང་ངན་འགྲོའི་སྒོ་ཕྱེ་བ་དག་
སྟེ༑ མྱ་ངན་ལས་འདས་པའི་སྒོ་དབྱེ་བ་དང་ངན་འགྲོའི་སྒོ་གཅད་པའི་ཕྱིར་དེ་དག་ལ་ཆོས་བསྟན་
པར་བྱའོ་སྙམ་དུ་སེམས་ཅན་རྣམས་ལ་བྱང་ཆུབ་སེམས་དཔའི་སྙིང་རྗེ་ཆེན་པོ་སྐྱེ་བ་སྟེ། རིགས་ཀྱི་
བུ་རྣམ་པ་བཅུ་དྲག་པོ་འདི་དག་གིས་སེམས་ཅན་རྣམས་ལ་བྱང་ཆུབ་སེམས་དཔའི་སྙིང་རྗེ་ཆེན་པོ་
སྐྱེའོ། །ཞེས་གསུངས་སོ། །སྙིང་རྗེ་བཅུ་དྲུག་པོ་འདི་དག་ནི་ཡུལ་གྱིས་ཕྱེ་བ་སྟེ། མདོའི་ངག་བསྡུས་ན།
ལྟ་བ་སྣ་ཚོགས་དང་ལྡན་པ་དང༌། ཕྱིན་ཅི་ལོག་བཞི་དང་ལྡན་པ་དང༌། ང་དང་ང་ཡིར་འཛིན་པ་དང༌།
སྒྲིབ་པ་ལྔ་དང་ལྡན་པ་དང་། སྐྱེ་མཆེད་དྲུག་གི་ཡུལ་ལ་ཆགས་པ་དང༌། ང་རྒྱལ་བདུན་དང་ལྡན་
པ་དང༌། འཕགས་པའི་ལམ་ལས་ཉམས་པ་དང༌། རང་དབང་མེད་པ་དང༌། ཁོང་ཁྲོ་བ་དང༌། སྡིག་
པའི་གྲོགས་པོས་ཡོངས་སུ་ཟིན་པ་དང༌། འཕགས་པའི་ཤེས་རབ་མེད་པ་དང༌། རྟེན་འབྲེལ་ཟབ་མོ་
མ་རྟོགས་པ་དང༌། ལྟ་བའི་བག་ཆགས་མ་སྤངས་པ་དང༌། སྡུག་བསྔལ་གྱི་ཁུར་དང་མ་བྲལ་བ་དང༌།
གཡོས་རློམ་སེམས་ལ་གནས་པ་དང༌། མཐོ་རིས་དང་ཐར་བ་ལ་ཉམས་པའི་སེམས་ཅན་ལ་སྙིང་རྗེ་



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
སྐྱེ་བ་སྟེ་བཅུ་དྲུག་གོ །
ཕྲིན་ལས་སུམ་ཅུ་སོ་གཉིས་ནི་མདོ་ལས། རིགས་ཀྱི་བུ་འདི་དག་ནི་བྱང་སེམས་རྣམས་ཀྱི་ལས་
མ་འདྲེས་པ་སུམ་ཅུ་སོ་གཉིས་ཏེ། དེ་དག་ལ་བརྩོན་ན་བྱང་སེམས་རྣམས་ལེགས་པར་བྱེད་པའི་
ལས་བྱེད་པ་རྣམས་ཡིན་ནོ། །སུམ་ཅུ་སོ་གཉིས་གང་ཞེ་ན་འདི་ལྟ་སྟེ། སེམས་ཅན་དག་གཏི་མུག་གི་
གཉིད་ཀྱིས་ལོག་པ་དང་། བདག་ཤེས་རབ་ཀྱིས་སད་པར་མཐོང་ནས་ཤེས་རབ་ཀྱིས་སེམས་ཅན་
རྣམས་སད་པར་བྱེད་པ་འདི་ནི་བྱང་སེམས་ཀྱི་ལས་མ་འདྲེས་པ་དང་པོའོ། །སེམས་ཅན་དག་ཆུང་ངུ་
ལ་མོས་པ་དང་བདག་རྒྱ་ཆེན་པོ་ལ་མོས་པར་མཐོང་ནས་སེམས་ཅན་རྣམས་ཐེག་པ་ཆེན་པོ་ལ་ཡང་
དག་པར་འཛིན་དུ་འཇུག་པ་དང༌། སེམས་ཅན་དག་ཆོས་མ་ཡིན་བ་འདོད་པ་དང་། བདག་ཆོས་ལ་
གནས་པར་མཐོང་ནས་སེམས་ཅན་རྣམས་ཆོས་འདོད་པ་ལ་རབ་ཏུ་འགོད་པ་དང༌། སེམས་ཅན་དག་
འཚོ་བ་ཡོངས་སུ་མ་དག་པ་དང༌། བདག་འཚོ་བ་ཡོངས་སུ་དག་པ་མཐོང་ནས་འཚོ་བ་ཡོངས་སུ་དག་
པར་སྦྱོར་བ་དང༌། སེམས་ཅན་དག་ལྟ་བར་གྱུར་པར་བྱིང་བ་དང༌། བདག་ཡང་དག་པའི་ལྟ་བ་ལ་
ཞུགས་པར་མཐོང་ནས་སེམས་ཅན་རྣམས་འཕགས་པའི་ཡང་དག་པའི་ལྟ་བ་ལ་རབ་ཏུ་འགོད་པ་
དང༌། སེམས་ཅན་དག་མ་རིག་པར་གྱུར་ཅིང་ཚུལ་བཞིན་མ་ཡིན་པ་ཡིད་ལ་བྱེད་པ་བསྩགས་པར་
མཐོང་ཞིང་། བདག་རིག་པའི་རྗེས་སུ་མཐུན་པའི་ཚུལ་བཞིན་ཡིད་ལ་བྱེད་པ་ལ་གནས་པར་རིག་
ནས་སེམས་ཅན་རྣམས་རིག་པའི་རྗེས་སུ་འཐུན་པའི་ཚུལ་བཞིན་ཡིད་ལ་བྱེད་པ་ལ་རབ་ཏུ་འགོད་
པ་དང༌། སེམས་ཅན་ལོག་པའི་ཆོས་ལ་གནས་པ་དང༌། བདག་ཡང་དག་པའི་ཆོས་ལ་ཞུགས་པར་
མཐོང་ནས་ཡང་དག་པའི་ཆོས་སྒྲུབ་པར་བྱ་བའི་ཕྱིར་སེམས་ཅན་རྣམས་ལ་ཆོས་སྟོན་པ་དང་། སེམས་
ཅན་དེ་དག་སེར་སྣ་ཅན་དུ་གྱུར་ཏེ་ཀུན་ཏུ་འཛིན་པའི་སེམས་དང་ལྡན་པ་དང༌། བདག་བདོག་པ་
ཐམས་ཅད་ཡོངས་སུ་གཏོང་བར་མཐོང་ནས། སེམས་ཅན་རྣམས་བདོག་པ་ཐམས་ཅད་ཡོངས་སུ་
གཏོང་བ་ལ་སྦྱོར་བ་དང་། སེམས་ཅན་དག་ངང་ཚུལ་ངན་པ་ཅན་དུ་གྱུར་ཏེ་སྡོམ་པ་ལ་མི་གནས་པ་
དང༌། བདག་ཚུལ་ཁྲིམས་ཡོངས་སུ་དག་པར་མཐོང་ནས་སེམས་ཅན་རྣམས་ཚུལ་ཁྲིམས་ཀྱི་སྡོམ་པ་
ལ་རབ་ཏུ་འགོད་པ་དང་། སེམས་ཅན་དག་གནོད་སེམས་མང་ཞིང་ཁྲོ་བ་ཤས་ཆེ་བ་དང་། བདག་
བཟོད་པའི་སྟོབས་དང་བྱམས་པ་ལ་གནས་པར་མཐོང་ནས། སེམས་ཅན་རྣམས་བཟོད་པའི་སྟོབས་
s



A
རིན་ཆེན་ཡེ་ཤེས།
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། པོད་དང་པོ།
དང་བྱམས་པ་ལ་གནས་པ་ཡང་དག་པར་འཛིན་དུ་འཇུག་པ་དང༌། སེམས་ཅན་དག་ལེ་ལོ་ཅན་དུ་
གྱུར་ཏེ་བརྩོན་འགྲུས་ཆུང་བ་དང༌། བདག་ལེ་ལོ་མེད་ཅིང་བརྩོན་འགྲུས་བརྩམས་པར་མཐོང་ནས་
སེམས་ཅན་རྣམས་བརྩོན་འགྲུས་ལ་སྦྱོར་བ་དང༌། སེམས་ཅན་དག་སེམས་གཡེངས་ཤིང་དྲན་བ་
ཉམས་པ་དང་། བདག་མཉམ་པར་བཞག་སྟེ་བསམ་གཏན་ལ་བསམ་གཏན་བྱེད་པར་མཐོང་ནས།
སེམས་ཅན་རྣམས་སེམས་མི་གཡེང་བ་དང་དྲན་པ་དང་ཤེས་བཞིན་ལ་རབ་ཏུ་འགོད་པ་དང་། སེམས་
ཅན་དག་ཤེས་རབ་འཆལ་པར་གྱུར་ཏེ་དམན་ཞིང་གཏི་མུག་དང་ལྡན་པ་དང༌། བདག་ཤེས་རབ་དང་
ལྡན་ཞིང་གཏི་མུག་དང་བྲལ་བར་མཐོང་ནས་སེམས་ཅན་རྣམས་ཤེས་རབ་ཆེན་པོ་དང་གཏི་མུག་དང་
བྲལ་བ་ཡང་དག་པར་འཛིན་དུ་འཇུག་པ་དང་། སེམས་ཅན་དག་རིགས་པ་མ་ཡིན་པར་ལྷུང་ཞིང་ཡ་
ང་བའི་བྱེད་པ་བརྩམས་པ་དང་། བདག་ཐབས་མཁས་པ་དང་ལྡན་ཞིང་ཡང་དག་པའི་ལས་བརྩམས་
པར་མཐོང་ནས། སེམས་ཅན་རྣམས་ཐབས་མཁས་པ་ཡང་དག་པའི་ལས་རྩོམ་པ་ཡང་དག་པར་
འཛིན་དུ་འཇུག་པ་དང༌། སེམས་ཅན་དག་ཉོན་མོངས་པས་བཅོམ་ཞིང་རྟོག་པ་དང་རྣམ་པར་རྟོག་
པ་དང་ཡོངས་སུ་རྟོག་པའི་སྤྱོད་ཡུལ་པར་གྱུར་པ་དང་། བདག་ཉོན་མོངས་པ་ཐམས་ཅད་ལས་ལོག་
པར་མཐོང་ནས་སེམས་ཅན་རྣམས་ཉོན་མོངས་པ་ཐམས་ཅད་སྤོང་བ་ལ་རབ་ཏུ་འགོད་པ་དང་། སེམས་
ཅན་དག་འཇིག་ཚོགས་ལ་ལྟ་བའི་བཅིང་བས་བཅིངས་ཤིང་དམིགས་པ་ལ་རབ་ཏུ་གནས་པ་དང་།
བདག་འཇིག་ཚོགས་ལ་ལྟ་བ་ཡོངས་སུ་ཤེས་པ་དང་ལྡན་ཞིང་དམིགས་པས་བཅིངས་པ་ལས་ཡོངས་
སུ་གྲོལ་བར་མཐོང་ནས་སེམས་ཅན་རྣམས་འཇིག་ཚོགས་ལ་ལྟ་བ་ཡོངས་སུ་ཤེས་པ་དང་དམིགས་
པ་དང་བྲལ་བ་ལ་སྦྱོར་བ་དང༌། སེམས་ཅན་དག་མ་དུལ་ཞིང་མ་སྦས་ཏེ་བྱང་བ་མ་ཡིན་པ་དང་།
བདག་དུལ་ཞིང་སྦས་ཏེ་བྱང་བར་མཐོང་ནས་སེམས་ཅན་རྣམས་དུལ་བ་དང་སྦས་པ་དང་བྱང་བ་ལ་
རབ་ཏུ་འགོད་པ་དང༌། སེམས་ཅན་དག་བྱས་པ་མི་གཟོ་ཞིང་བྱས་པ་མི་ཤེས་ཏེ་དགེ་བའི་རྩ་བ་
འཇོམས་པ་དང༌། བདག་བྱས་པ་གཟོ་ཞིང་བྱས་པ་ཤེས་ཏེ་དགེ་བའི་རྩ་བ་བསྲུང་བར་གནས་པ་
མཐོང་ནས། སེམས་ཅན་རྣམས་བྱས་པ་གཟོ་བ་དང་བྱས་པ་ཤེས་པ་དང་དགེ་བའི་རྩ་བ་ཆུད་མི་
གཟོན་པ་ལ་རབ་ཏུ་འགོད་པ་དང་། སེམས་ཅན་དག་ཆུ་བོར་ལྷུང་ཞིང་སྡིག་པ་འདོད་པའི་དབང་དུ་
སོང་བ་དང་། བདག་ཆུ་བོ་ཐམས་ཅད་ལས་ཡང་དག་པར་འདས་པར་མཐོང་ནས། སེམས་ཅན་རྣམས་
ཅp
ད་པརc
23



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
ཆུ་བོ་ཐམས་ཅད་ལས་ཡང་དག་པར་འདའ་བ་ལ་སྦྱོར་བ་དང༌། སེམས་ཅན་དག་བཀའ་བློ་མི་བདེ་
ཞིང་མཐུན་པར་འཛིན་པ་མ་ཡིན་པས། བདག་བཀའ་བློ་བདེ་ཞིང་མཐུན་པར་འཛིན་པར་མཐོང་
ནས་སེམས་ཅན་རྣམས་བཀའ་བློ་བདེ་ཞིང་འཐུན་པར་འཛིན་པ་ཡང་དག་པར་འཛིན་དུ་འཇུག་པ་དང་།
སེམས་ཅན་དག་ཕོངས་པ་མང་ཞིང་དམ་པ་མ་ཡིན་པ་ལ་ཡོངས་སུ་ཞེན་པ་དང་། བདག་མ་ཕོངས་
པ་མང་ཞིང་དགེ་བ་བདུད་རྩི་ལ་གནས་པར་མཐོང་ནས་སེམས་ཅན་རྣམས་ཡོངས་སུ་ཞེན་པ་དང་
བྲལ་ཞིང་དགེ་བའི་རྩ་བ་ལ་གནས་པར་སྦྱོར་བ་དང༌། སེམས་ཅན་དག་དབུལ་ཞིང་འཕགས་པའི་
ནོར་དང་བྲལ་བ་དང་། བདག་འཕགས་པའི་ནོར་དང་མ་བྲལ་ཞིང་ནོར་བདུན་དང་ལྡན་པར་མཐོང་
ནས་སེམས་ཅན་རྣམས་འཕགས་པའི་ནོར་ཐོབ་པར་བྱ་བ་ལ་རབ་ཏུ་འགོད་པ་དང༌། སེམས་ཅན་
དག་རྟག་ཏུ་ན་ཞིང་ཁམས་རྣམ་པ་བཞི་པོའི་སྦྲུལ་གདུག་པས་ཟིན་པ་དང༌། བདག་ནད་མེད་ཅིང་
བདེ་ལ་འགྱུར་བ་མེད་པར་མཐོང་ནས་སེམས་ཅན་རྣམས་ནད་ཐམས་ཅད་སྤོང་བ་ཡང་དག་པར་
འཛིན་དུ་འཇུག་པ་དང༌། སེམས་ཅན་དག་མི་ཤེས་པའི་མུན་པས་ཀུན་ཏུ་གཏིབས་ཤིང་ཡེ་ཤེས་ཀྱི་
སྣང་བ་དང་བྲལ་བ་དང་། བདག་ཡེ་ཤེས་ཀྱི་སྣང་བ་ཐོབ་པར་མཐོང་ནས་སེམས་ཅན་རྣམས་ཡེ་ཤེས་
ཀྱི་སྣང་བ་ཆེན་པོ་ལ་རབ་ཏུ་འགོད་པ་དང༌། སེམས་ཅན་དག་ཁམས་གསུམ་ལ་ཆགས་པས་ཆགས་
ཤིང་རྒྱུད་ལྔའི་འཁོར་བའི་འཁོར་ལོའི་རྗེས་སུ་འཇུག་པར་མཐོང་ཞིང་བདག་ཁམས་གསུམ་ཡོངས་སུ་
ཤེས་པ་ལ་མཁས་པར་ཤེས་ནས་སེམས་ཅན་རྣམས་ཁམས་གསུམ་ཡོངས་སུ་ཤེས་པ་ལ་མཁས་
པ་ཡང་དག་པར་འཛིན་དུ་འཇུག་པ་དང་། སེམས་ཅན་དག་གཡོན་ཕྱོགས་ཀྱི་ལམ་དུ་ཞུགས་ཤིང་
གཡས་ཕྱོགས་ཀྱི་ལམ་དང་བྲལ་བ་དང་། བདག་གཡས་ཕྱོགས་ཀྱི་ལམ་ལ་གནས་པ་མཐོང་ནས་
སེམས་ཅན་རྣམས་གཡས་ཕྱོགས་ཀྱི་ལམ་ལ་རབ་ཏུ་འགོད་པ་དང༌། སེམས་ཅན་དག་ལུས་དང་
སྲོག་ལ་ཆགས་ཤིང་ཉེས་པ་མ་མཐོང་བ་དང་། བདག་ལུས་དང་སྲོག་ལ་མི་ལྟ་ཞིང་ཉེས་པ་མཐོང་བ་
ཡིན་པར་མཐོང་ནས་སེམས་ཅན་རྣམས་ལུས་དང་སྲོག་ལ་མི་ལྟ་བ་དང༌། ཉེས་པ་མཐོང་བ་ལ་རབ་
ཏུ་འགོད་པ་དང་། སེམས་ཅན་དག་སངས་རྒྱས་དང་ཆོས་དང་དགེ་འདུན་དང་བྲལ་བ་དང་། བདག་
དཀོན་མཆོག་གསུམ་གྱི་རིགས་རྒྱུན་མི་གཅོད་པར་གནས་པར་མཐོང་ནས་སེམས་ཅན་རྣམས་དཀོན་
མཆོག་གསུམ་གྱི་རིགས་རྒྱུན་མི་གཅོད་པ་ལ་འཛུད་པ་དང་། སེམས་ཅན་རྣམས་དམ་པའི་ཆོས་ལས་



རིན་ཆེན་ཡེ་ཤེས། །
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། ། པོད་དང་པོ།
ཉམས་པ་དང་བདག་དམ་པའི་ཆོས་ཡོངས་སུ་འཛིན་པར་གནས་པར་མཐོང་ནས་སེམས་ཅན་རྣམས་
དམ་པའི་ཆོས་ཡོངས་སུ་འཛིན་པ་ལ་རབ་ཏུ་འགོད་པ་དང་། སེམས་ཅན་དག་སྟོན་པ་རིན་པོ་ཆེ་དང་
རིང་དུ་གནས་ཤིང་རྗེས་སུ་དྲན་པ་དྲུག་དང་བྲལ་བ་དང༌། བདག་རྗེས་སུ་དྲན་པ་དྲུག་མ་བཏང་བར་
མཐོང་ནས་སེམས་ཅན་རྣམས་རྗེས་སུ་དྲན་པ་དྲུག་སྒོམ་པ་ལ་རབ་ཏུ་འགོད་པ་དང༌། སེམས་ཅན་
དག་ལས་དང་ཉོན་མོངས་པའི་སྒྲིབ་པས་བསྒྲིབས་པ་དང༌། བདག་ལས་དང་ཉོན་མོངས་པ་དང་
བྲལ་བར་མཐོང་ནས། སེམས་ཅན་རྣམས་ལས་དང་ཉོན་མོངས་པ་དང་བྲལ་བ་ལ་རབ་ཏུ་འགོད་
པ་དང༌། སེམས་ཅན་དག་མི་དགེ་བའི་ཆོས་ཐམས་ཅད་དང་ལྡན་ཞིང་དགེ་བའི་ཆོས་ཐམས་ཅད་
སྤངས་པ་དང་བདག་མི་དགེ་བའི་ཆོས་ཐམས་ཅད་སྤངས་ཤིང་དགེ་བའི་ཆོས་ཐམས་ཅད་དང་ལྡན་
པར་མཐོང་ནས་སེམས་ཅན་རྣམས་མི་དགེ་བའི་ཆོས་ཐམས་ཅད་སྤོང་བ་དང་། དགེ་བའི་ཆོས་ཐམས་
ཅད་ཡོངས་སུ་རྫོགས་པར་བྱེད་པ་ལ་རབ་ཏུ་འགོད་པ་སྟེ། རིགས་ཀྱི་བུ་བྱང་ཆུབ་སེམས་དཔའི་ལས་
སུམ་ཅུ་སོ་གཉིས་པོ་འདི་དག་ནི་བྱང་སེམས་རྣམས་ཀྱི་ཡང་དག་ཡུལ་ཡིན་ཏེ། དེ་དག་ལ་གནས་
ནས་ བྱང་སེམས་རྣམས་ ལེགས་པར་བྱེད་ པའི་ ལས་བྱེད་ པ་ རྣམས་ ཡིན་ནོ། །ཞེས་ གསུངས་ཏེ།
མདོའི་ངག་བསྡུས་ན། གཏི་མུག་གི་གཉིད་སད་པར་བྱེད་པ་དང༌། མོས་པ་དམན་པ་རྒྱ་ཆེན་པོ་ལ་
སྦྱོར་བ་དང་། ཆོས་མ་ཡིན་པ་འདོད་པ་ཆོས་འདོད་པ་ལ་སྦྱོར་བ་དང༌། འཚོ་བ་མ་དག་པ་དག་པ་ལ་
འགོད་པ་དང་། ལྟ་བ་ངན་པ་ཡང་དག་པའི་ལྟ་བ་ལ་འགོད་པ་དང་། ཚུལ་བཞིན་མ་ཡིན་པ་ཡིད་ལ་
བྱེད་པ་ཚུལ་བཞིན་ཡིད་ལ་བྱེད་པ་ལ་འགོད་པ་དང༌། ལོག་པའི་ཆོས་ལ་གནས་པ་ཡང་དག་པའི་
ཆོས་ལ་འགོད་པ་དང་། ཕ་རོལ་ཏུ་ཕྱིན་པ་དྲུག་གི་མི་མཐུན་པའི་ཕྱོགས་ལ་གནས་པ་དེ་ཕ་རོལ་ཏུ་
ཕྱིན་པ་དྲུག་ལ་འགོད་པ་སྟེ། དེ་རྣམས་སོ་སོར་བགྲངས་པ་དང་། ཐབས་མི་མཁས་པ་ཐབས་མཁས་
པ་ལ་སྦྱོར་བ་དང༌། ཉོན་མོངས་པ་ཅན་ཉོན་མོངས་པ་མེད་པ་ལ་སྦྱོར་བ་དང༌། དམིགས་པ་ཅན་
དམིགས་པ་མེད་པ་ལ་སྦྱོར་བ་དང་། མ་དུལ་བ་དུལ་བ་ལ་སྦྱོར་བ་དང༌། བྱས་པ་མི་གཟོ་བ་བྱས་པ་
གཟོ་བ་ལ་སྦྱོར་བ་དང༌། ཆུ་བོ་བཞིར་ལྷུང་བ་དེ་དག དེ་དག་ལས་ཐར་བ་ལ་སྦྱོར་བ་དང༌། བཀའ་
བློ་མི་བདེ་བ་དག་བཀའ་བློ་བདེ་བ་ལ་སྦྱོར་བ་དང༌། ཞེན་པ་མང་བ་དེ་དག་ཞེན་པ་མེད་པ་ལ་སྦྱོར་
བ་དང༌། འཕགས་པའི་ནོར་མེད་པ་དེ་དག་འཕགས་པའི་ནོར་ལ་སྦྱོར་བ་དང་། སེམས་ཅན་རྟག་ཏུ་



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ། །
ན་ཞིང་ཁམས་རྣམ་པ་བཞི་པོའི་སྦྲུལ་གདུག་པས་ཟིན་པ་དག་ནད་མེད་པ་ལ་སྦྱོར་བ་དང༌། ཤེས་
པའི་སྣང་བ་དང་བྲལ་བ་ཡེ་ཤེས་ཀྱི་སྣང་བ་ལ་སྦྱོར་བ་དང༌། ཁམས་གསུམ་མི་ཤེས་པ་ཤེས་པ་
ལ་སྦྱོར་བ་དང༌། གཡོན་ཕྱོགས་ཀྱི་ལམ་ལ་ཞུགས་པ་གཡས་ཕྱོགས་ལ་སྦྱོར་བ་དང༌། ལུས་དང་
སྲོག་ལ་ཆགས་པ་དེ་དག་མ་ཆགས་པ་ལ་སྦྱོར་བ་དང་། དཀོན་མཆོག་དང་བྲལ་བ་དཀོན་མཆོག་གི་
རིགས་མ་གཅོད་པར་དེ་དག་མཆོད་པ་ལ་སྦྱོར་བ་དང༌། ཆོས་ལས་ཉམས་པ་ཆོས་འཛིན་པ་ལ་སྦྱོར་
བ་དང་། རྗེས་སུ་དྲན་པ་དྲུག་དང་བྲལ་བ་དྲུག་ལ་སྦྱོར་བ་དང་། ལས་དང་ཉོན་མོངས་པས་བསྒྲིབས་
པ་ལས་དང་ཉོན་མོངས་པ་མེད་པ་ལ་སྦྱོར་བ་དང༌། མི་དགེ་བའི་ཆོས་དང་ལྡན་པ་དགེ་བའི་ཆོས་
ལ་སྦྱོར་བའོ། །དེ་ལྟར་ན་གནས་བཞི་པ་ཁམས་རང་བཞིན་གྱིས་རྣམ་པར་དག་པ་འདི་ནི་བློ་ལྡན་གྱི་
ལམ་གྱི་ཆོས་ཀྱི་དབྱེ་བ་དྲུག་ཅུ་པོ་དག་གིས་རྟོགས་པར་བྱའོ། །དེ་ནས་གནས་ཕྱི་མ་གསུམ་ནི་རྒྱལ་
བའི་ཆོས་ཀྱི་དབྱེ་བ་བརྒྱ་ཅུ་བསྟན་པའི་སྒོ་ནས་རིག་པར་བྱ་སྟེ། བྱང་ཆུབ་སེམས་དཔའི་ཕྲིན་ལས་
རྣམ་པ་སུམ་ཅུ་རྩ་གཉིས་པོ་དེ་བསྟན་པའི་རྗེས་ཐོགས་སུ་བྱང་ཆུབ་ཆེན་པོའི་སྙིང་རྗེ་རྣམ་པ་བཅུ་
དྲུག་བསྟན་པས་སངས་རྒྱས་ཀྱི་བྱང་ཆུབ་གསལ་བར་མཛད་དོ། །དེ་ཡང་དེ་བཞིན་གཤེགས་པས་
བྱང་ཆུབ་ཐོབ་ནས་དེ་མ་ཐོབ་པ་རྣམས་ཀྱིས་ཐོབ་པར་བྱའོ་ཞེས་ཐུགས་རྗེ་རྣམ་པ་བཅུ་དྲུག་འཇུག་
པས་ནི་བྱང་ཆུབ་བསྟན་ཏེ། མདོ་ལས། རིགས་ཀྱི་བུ་སེམས་ཅན་རྣམས་ལ་སངས་རྒྱས་བཅོམ་ལྡན་
འདས་རྣམས་ཀྱི་སྙིང་རྗེ་ཆེན་པོ་ནི་སྐྱེ་བ་ཡང་མེད་འཇུག་པ་ཡང་མེད་དོ། །ཞེས་བརྗོད་པར་བྱའོ། །
དེ་ཅིའི་ཕྱིར་ཞེ་ན་སངས་རྒྱས་བཅོམ་ལྡན་འདས་རྣམས་ཀྱི་སྙིང་རྗེ་ཆེན་པོ་ནི་རྟག་ཏུ་འཇུག་པའི་ཕྱིར་
རོ༑ ༑ཞེས་པ་ལ་སོགས་པ་གསུངས་ཏེ། བདག་ཉིད་ཀྱིས་རྩ་བ་མེད་པ་དང་གནས་མེད་པའི་བྱང་
ཆུབ་ཐོབ་ནས། སེམས་ཅན་འདི་དག་གིས་རྩ་བ་མེད་པ་དང་གནས་མེད་པའི་བྱང་ཆུབ་ཁོང་དུ་ཆུད་
པར་བྱའོ་ཞེས་ཐུགས་རྗེ་ཆེན་པོ་འཇུག་གོ །དེ་བཞིན་དུ་ཞི་བ་དང་ཉེ་བར་ཞི་བ་དང། རང་བཞིན་
གྱིས་འོད་གསལ་བ་དང་། བླང་བ་དང་དོར་བ་མེད་པ་དང༌། མཚན་མ་མེད་པ་དང་དམིགས་པ་མེད་
པ་དང༌། དུས་གསུམ་མཉམ་པ་ཉིད་དང༌། ལུས་མེད་ཅིང་འདུས་མ་བྱས་པ་དང་། དབྱེར་མེད་པའི་
གཞི་དང་། ལུས་དང་སེམས་ཀྱི་ཡུལ་མ་ཡིན་པ་དང་གཟུང་དུ་མེད་པ་དང་གཞི་མེད་པ་དང༌། སྟོང་
པ་ཉིད་དང་ནམ་མཁའ་དང་མཉམ་པ་དང༌། ཇི་ལྟ་བ་བཞིན་གྱི་གནས་དང་། རྣམ་པ་ལ་འཇུག་པས་
༡༨



རིན་ཆེན་ཡེ་ཤེས།
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། པོད་དང་པོ།
རྣམ་པ་མེད་པ་ལ་འཇུག་པ་དང་། ཟག་པ་མེད་པ་དང་ཉེ་བར་ལེན་པ་མེད་པ་དང༌། དག་པ་དང་དྲི་
མ་མེད་པ་དང་ཉོན་མོངས་པ་མེད་པ་སྟེ་བཅུ་དྲུག་གོ །འདི་རྣམས་ཀྱི་དོན་ནི་གཟུངས་ཀྱི་དབང་ཕྱུག་
རྒྱལ་པོས་ཞུས་པའི་མདོ་དང་། ཡེ་ཤེས་སྣང་བ་རྒྱན་གྱི་མདོ་ལས་ལེགས་པར་བཤད་དོ། །དེ་བསྟན་
པའི་རྗེས་ཐོགས་སུ་སྟོབས་བཅུ་དང༌། མི་འཇིགས་པ་བཞི་དང་། སངས་རྒྱས་ཀྱི་ཆོས་མ་འདྲེས་པ་
བཅོ་བརྒྱད་བསྟན་པས་ཡོན་ཏན་དག་གསལ་བར་མཛད་དེ། འདི་དག་ནི་ཡོན་ཏན་གྱི་ལེའུའི་སྐབས་
ནས་རྒྱ་ཆེར་འབྱུང་བའི་ཕྱིར་འདིར་མ་བཤད་དོ། །དེ་བསྟན་པའི་རྗེས་ཐོགས་ལ་དེ་བཞིན་གཤེགས་
པོའི་ཕྲིན་ལས་བླ་ན་མེད་པ་བསྟན་པས་སངས་རྒྱས་ཀྱི་ཕྲིན་ལས་རྣམ་པ་སུམ་ཅུ་རྩ་གཉིས་གསལ་
བར་མཛད་དེ། དེ་ཡང་མདོ་ལས་ཡོན་ཏན་སྟོན་པའི་སྐབས་ཉིད་ལས། རིགས་ཀྱི་བུ་དེ་ལ་དེ་བཞིན་
གཤེགས་པའི་ལས། གང་ཞེ་ན། རིགས་ཀྱི་བུ་དེ་བཞིན་གཤེགས་པའི་ལས་ནི་སུམ་ཅུ་རྩ་གཉིས་པོ་
འདི་དག་གོ །སུམ་ཅུ་རྩ་གཉིས་གང་ཞེ་ན། ཞེས་ལས་དང་ལས་ཅན་གཅིག་ཏུ་གསུངས་ཏེ། སྟོབས་
ལ་སོགས་པའི་ཡོན་ཏན་སུམ་ཅུ་སོ་གཉིས་པོ་དེ་རྣམས་ཉིད་ཀྱིས་ཡོན་ཏན་དང་རྗེས་སུ་མཐུན་པའི་
ཕྲིན་ལས་སུམ་ཅུ་རྩ་གཉིས་བྱེད་པས་དེ་དག་ཉིད་ཕྲིན་ལས་ཡིན་གྱི་ལོགས་སུ་བཤད་པ་ནི་མེད་དོ། །
སྔར་ཁམས་ཀྱི་ཤེས་བྱེད་དུ་དྲངས་པའི་ནོར་བུ་སྦྱོང་བའི་དཔེས་མ་དག་པའི་ཁམས་དེ་ཆོས་ཀྱི་འཁོར་
ལོ་རིམ་པ་གསུམ་གྱི་སྒོ་ནས་རིམ་གྱིས་སྦྱོང་བར་མཛད་པས་གདུལ་བྱའི་དོན་ལ་བརྩོན་པ་མི་འདོར་
བར་བཤད་པ་རྣམས་ཀྱིས་ཀྱང་ཕྲིན་ལས་བསྟན་པ་ཡིན་ནོ། ། །
དེ་ལྟར་ན་རྡོ་རྗེའི་གནས་བདུན་པོ་འདི་དག་རང་གི་མཚན་ཉིད་བསྟན་པའི་སྒོ་ནས་རྒྱས་པར་
ནི་དེ་བཞིན་གཤེགས་པའི་སྙིང་རྗེ་ཆེན་པོ་བསྟན་པའི་མདོ་ཇི་ལྟ་བ་བཞིན་དུ་རྟོགས་པར་བྱའོ། །དེ་
ལྟར་གནས་བདུན་པོ་དེར་གྲངས་ངེས་པའི་རྒྱུ་མཚན་ནི། དངོས་པོ་ལ་མེད་ཀྱང་བརྗོད་འདོད་ཙམ་
གྱིས་བཤད་ན་དགོས་པ་ལ་ལྟོས་པ་སྟེ། ཐེག་པ་ཆེན་པོའི་རིགས་ཅན་དོན་གཉིས་ཕུན་སུམ་ཚོགས་
པ་འདོད་པ་རྣམས་ཀྱིས་ཐོབ་བྱའི་འབྲས་བུ་དང་། དེ་འགྲུབ་པའི་རྒྱུའི་དབང་དུ་བྱས་ནས་བདུན་དུ་
ངེས་པ་སྟེ། དེ་ལ་འབྲས་བུ་ནི་མངོན་པར་རྫོགས་པར་སངས་རྒྱས་པ་ན་ཆོས་ཀྱི་འཁོར་ལོ་ལེགས་
པར་བསྐོར་ནས་སློབ་མའི་ཚོགས་དུལ་བ་མཐའ་ཡས་པ་དང་ལྡན་པའི་དཀོན་མཆོག་གསུམ་དུ་ངེས་ལ།
དེ་འགྲུབ་པའི་རྒྱུ་རྐྱེན་ཡང་བཞིར་ངེས་ཏེ་རྒྱུ་རིགས་ཡོད་པ་དང་། རྐྱེན་སྔར་གཞན་ཞིག་གིས་བྱང་
ར



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
ཆུབ་ཐོབ་སྟེ་སྟོབས་ལ་སོགས་པའི་ཡོན་ཏན་དང་ལྡན་ལ། དེས་ཕྲིན་ལས་ཕུན་སུམ་ཚོགས་པའི་མཐུ་
ལ་བརྟེན་ནས། རང་གི་རང་གིས་ཚུལ་བཞིན་ཡིད་ལ་བྱེད་པ་གོམས་པར་བྱས་པས་དཀོན་མཆོག་གསུམ་
ཐོབ་པའི་ཕྱིར་ཏེ། དེ་ལ་རྐྱེན་དངོས་ཕྲིན་ལས་ཡིན་ཡང་དེ་ཡོན་ཏན་ལ་བརྟེན་ནས་འབྱུང་ལ། ཡོན་
ཏན་ཡང་བྱང་ཆུབ་ལ་བརྟེན་པའི་ཕྱིར་རྐྱེན་གསུམ་དུ་བཤད་དོ། ། ན་
ཚིགས་སུ་བཅད་པ་གསུམ་པས་འདི་དག་གི་འབྲེལ་པའམ་གོ་རིམ་ངེས་པ་གསུངས་པ། སངས་
རྒྱས་ལས་ཆོས་ཆོས་ལས་འཕགས་པའི་ཚོགས། །ཚོགས་ལས་སྙིང་པོ་ཡེ་ཤེས་ཁམས་ཐོབ་མཐར། །
ཡེ་ཤེས་དེ་ཐོབ་བྱང་ཆུབ་མཆོག་སྟོབས་སོགས། །སེམས་ཅན་ཀུན་དོན་བྱེད་ཆོས་རྣམས་དང་ལྡན། །
ཞེས་ཏེ། ཐོག་མར་མངོན་པར་རྫོགས་པར་སངས་རྒྱས་ནས་རྟོགས་པའི་ཆོས་ཐུགས་སུ་ཆུད་པ་ལས་
བསྟན་པའི་ཆོས་ཀྱི་འཁོར་ལོ་ལེགས་པར་བསྐོར་བ་འབྱུང་ལ། དེ་ལས་ཆོས་ཉན་པའི་སློབ་མའི་
ཚོགས་དུལ་བ་ཤིན་ཏུ་མཐའ་ཡས་པ་འབྱུང་བའམ། ཆོས་དེ་རྟོགས་པ་ལས་འཕགས་པའི་ཚོགས་
བྱང་སེམས་ཀྱི་དགེ་འདུན་འབྱུང་ངོ༌། །དགེ་འདུན་གྱི་ཚོགས་དེ་ལས་དེ་བཞིན་གཤེགས་པའི་སྙིང་
པོ་ཁམས་རང་བཞིན་གྱིས་རྣམ་པར་དག་པ་དེ་གློ་བུར་གྱི་དྲི་མ་ཅི་རིགས་པས་དག་པའི་ཡེ་ཤེས་ཐོབ་
པའམ། དེ་བཞིན་གཤེགས་པའི་སྙིང་པོ་དྲི་མ་འགའ་ཞིག་གིས་དག་པ་ཡོད་དོ། །མཐར་དྲི་མ་མཐའ་
དག་གིས་དག་པའི་བདེ་གཤེགས་སྙིང་པོ་དེ་ཇི་ལྟ་བ་བཞིན་དུ་རྟོགས་པའི་ཡེ་ཤེས་ཐོབ་པ་ནི་བྱང་
ཆུབ་མཆོག་ཡིན་ལ། དེ་ཉིད་ལ་སྟོབས་ལ་སོགས་པའི་སངས་རྒྱས་ཀྱི་ཡོན་ཏན་རྣམས་འབྱུང་ལ།
ཡོན་ཏན་དེ་རྣམས་ཉིད་ཀྱིས་སེམས་ཅན་མ་ལུས་པའི་དོན་ལྷུན་གྱིས་གྲུབ་ཅིང་རྒྱུན་མི་འཆད་པའི་
ཕྲིན་ལས་མཛད་པས་ན་གོ་རིམ་དེ་ལྟར་བསྟན་པ་ཡིན་ནོ། །དེའང་འབྲས་བུ་ཐོག་མར་སྟོན་ཅིང་།
རྒྱུ་དང་རྐྱེན་ཕྱི་ནས་སྟོན་པ་ནི་བཤད་པའི་གོ་རིམ་ཞེས་གྲགས་པ་སྟེ། འབྲས་བུ་དང་པོར་བསྟན་
པས་དེ་ལ་ཐོབ་འདོད་འབྱུང་ཞིང་། དེའི་རྒྱུ་རྐྱེན་གང་ཡིན་སྙམ་དུ་ཚོལ་བ་ལ་རྒྱུ་དང་རྐྱེན་སྟོན་པའི་
ཕྱིར་རོ། །ཡང་ན་དེའི་གོ་རིམ་ནི་མདོ་ལས་དེ་ལྟར་བསྟན་པའི་གོ་རིམ་ཉིད་དོ། །དེ་ལྟར་ཚིགས་སུ་
བཅད་པ་གསུམ་གྱིས་ལུས་རྣམ་པར་གཞག་པ་བསྟན་ཟིན་ཏོ། །ད་ནི་ཚིགས་སུ་བཅད་པ་གསུམ་པོ་
རྣམས་ཀྱི་དོན་རྒྱས་པར་བརྗོད་པར་བྱ་སྟེ། སེམས་ཅན་གང་དག་དེ་བཞིན་གཤེགས་པས་བཏུལ་བ་
དེ་དག་དེ་བཞིན་གཤེགས་པ་ལ་སྐྱབས་སུ་འགྲོའོ། །ཆོས་ཉིད་ཀྱི་རྒྱུ་མཐུན་པའི་དང་བའི་ཆོས་དང་



པོད་དང་པོ།
རིན་ཆེན་ཡེ་ཤེས། །
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། །
དགེ་འདུན་ལ་ཡང་སྐྱབས་སུ་འགྲོའོ། །དཔལ་ཕྲེང་གི་མདོ་ལས། བཅོམ་ལྡན་འདས་སེམས་ཅན་
གང་དག་དེ་བཞིན་གཤེགས་པས་བཏུལ་བ་དེ་དག་ནི་དེ་བཞིན་གཤེགས་པ་ལ་སྐྱབས་སུ་མཆི་བ་ན།
ཆོས་ཉིད་ཀྱི་རྒྱུ་མཐུན་པ་ལ་མངོན་པར་དད་པས་ཆོས་དང༌། དགེ་སློང་གི་དགེ་འདུན་ལ་ཡང་སྐྱབས་
སུ་མཆིས་ཏེ། བཅོམ་ལྡན་འདས་ཆོས་ཉིད་ཀྱི་རྒྱུ་མཐུན་པ་ལ་མངོན་པར་དད་པས་སྐྱབས་སུ་མཆི་
བ་གཉིས་ལ་སྐྱབས་སུ་མཆི་བར་བགྱི་བ་ལགས་སོ། །ཞེས་གསུངས་པ་བཞིན་ནོ། །
དེས་ན་སངས་རྒྱས་དཀོན་མཆོག་དེ་དོན་བདུན་གྱི་དང་པོ་ཉིད་ཡིན་པས་ན་སངས་རྒྱས་དཀོན་
མཆོག་གི་དབང་དུ་མཛད་ནས་ཚིགས་སུ་བཅད་པ། གང་ཞིག་ཐོག་མ་དབུས་མཐའ་མེད་ཞི་སངས་
རྒྱས་ཉིད་རང་རྣམ་སངས་རྒྱས། །སངས་རྒྱས་ནས་ནི་མ་རྟོགས་རྟོགས་ཕྱིར་འཇིགས་མེད་རྟག་པའི་
ལམ་སྟོན་པ། །མཁྱེན་བརྩེའི་རལ་གྲི་རྡོ་རྗེ་མཆོག་བསྣམས་སྡུག་བསྔལ་མྱུ་གུ་གཅོད་མཛད་གཅིག །
སྣ་ཚོགས་ལྟ་ཐིབས་ཀྱིས་བསྐོར་ཐེ་ཚོམ་རྩིག་པ་འཇིག་མཛད་དེ་ལ་འདུད། །
ཚིགས་སུ་བཅད་པ་འདིས་ཅི་སྟོན་ཅེ་ན། འདུས་མ་བྱས་ཤིང་ལྷུན་གྱིས་གྲུབ། །གཞན་གྱི་རྐྱེན་
གྱིས་རྟོགས་མིན་པ། །མཁྱེན་དང་བརྩེ་དང་ནུས་པར་ལྡན། །དོན་གཉིས་ལྡན་པའི་སངས་རྒྱས་ཉིད། །
འདིས་ནི་མདོར་བསྡུས་ན་ཡོན་ཏན་བརྒྱད་དང་ལྡན་པའི་སངས་རྒྱས་ཉིད་བརྗོད་དོ། །ཡོན་ཏན་བརྒྱད་
གང་ཞེ་ན། འདུས་མ་བྱས་པ་ཉིད་དང༌། ལྷུན་གྱིས་གྲུབ་པ་དང༌། གཞན་གྱི་རྐྱེན་གྱིས་མངོན་པར་
རྟོགས་པ་མ་ཡིན་པ་དང་། ཡེ་ཤེས་དང་། ཐུགས་རྗེ་དང་། ནུས་པ་དང་། རང་གི་དོན་ཕུན་སུམ་ཚོགས་
པ་དང༌། གཞན་གྱི་དོན་ཕུན་སུམ་ཚོགས་པའོ། ། ང་
དེ་རྣམས་ཀྱི་དོན་རྒྱས་པར་བཤད་པ་ནི། ཐོག་མ་དབུས་མཐའ་མེད་པ་ཡིས། །རང་བཞིན་ཡིན་
ཕྱིར་འདུས་མ་བྱས། །ཞི་བ་ཆོས་ཀྱི་སྐུ་ཅན་ཕྱིར། །ལྷུན་གྱིས་གྲུབ་ཅེས་བྱ་བར་བརྗོད། །སོ་སོ་རང་གིས་
རྟོགས་བྱའི་ཕྱིར། །གཞན་གྱི་རྐྱེན་གྱིས་རྟོགས་མིན་པའོ། །དེ་ལྟར་རྣམ་གསུམ་རྟོགས་ཕྱིར་མཁྱེན། །
ལམ་སྟོན་ཕྱིར་ན་ཐུགས་བརྩེ་བ། །ནུས་པ་ཡེ་ཤེས་ཐུགས་རྗེ་ཡིས། །སྡུག་བསྔལ་ཉོན་མོངས་སྤོངས་
ཕྱིར་རོ། །དང་པོ་གསུམ་གྱིས་རང་དོན་ཏེ། །ཕྱི་མ་གསུམ་གྱིས་གཞན་དོན་ཡིན། །དེ་ལ་ཡོན་ཏན་
བརྒྱད་ཀྱི་དང་པོ་འདུས་མ་བྱས་ནི་འདུས་བྱས་ལས་བཟློག་པར་ཤེས་པར་བྱའོ། །དེ་ལ་འདུས་བྱས་
ནི་གང་ལ་སྐྱེ་བ་ཡང་རབ་ཏུ་ཤེས་ཤིང་གནས་པ་དང་འཇིག་པ་ཡང་རབ་ཏུ་ཤེས་པ་ཉིད་འདུས་བྱས་
རྟོགས་པ་གཞན་གྱི་དོན་ཕུན་སུམང་པ་ནི། ཐོག་མ་དབུ་ཅེས་བྱ་བར་བརྗོང་ར་མཁྱེན། །



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
ཞེས་བརྗོད་ལ། དེ་མེད་པའི་ཕྱིར་སངས་རྒྱས་ཉིད་ཐོག་མ་དང་དབུས་དང་ཐ་མ་མེད་པ་འདུས་མ་
བྱས་པ་ཆོས་ཀྱི་སྐུས་རབ་ཏུ་ཕྱེ་བར་བལྟ་བར་བྱའོ། །སྤྲོས་པ་དང་རྣམ་པར་རྟོག་པ་ཐམས་ཅད་ཉེ་
བར་ཞི་བའི་ཕྱིར་ལྷུན་གྱིས་གྲུབ་པའོ། །ཆོས་ཀྱི་སྐུ་དེ་ཉིད་སངས་རྒྱས་ཀྱི་རང་བྱུང་གི་ཡེ་ཤེས་ཀྱིས་
རྟོགས་པར་བྱ་བ་ཡིན་པའི་ཕྱིར་གཞན་གྱི་སྒྲས་བསྟན་པར་བྱ་བ་ལ་སོགས་པའི་རྐྱེན་གྱིས་རྟོགས་
པར་བྱ་བ་མ་ཡིན་ནོ། །ཨོ་ད་ཡའི་སྒྲ་ནི་མངོན་པར་རྟོགས་པ་དང་། སྐྱེ་བའམ་འབྱུང་བ་ལ་འཇུག་པ་
ལ་འདིར་མངོན་པར་རྟོགས་པ་ལ་འདོད་ཀྱི་སྐྱེ་བ་ལ་ནི་མ་ཡིན་ནོ། །དེ་ཉིད་ཀྱི་ཕྱིར་འདུས་མ་བྱས་
ཤིང་འཇུག་པ་མེད་པའི་མཚན་ཉིད་དེ་བཞིན་གཤེགས་པ་ཉིད་ལྷུན་གྱིས་གྲུབ་པར་སངས་རྒྱས་ཀྱི་
མཛད་པ་ཐམས་ཅད་འཁོར་བ་ཇི་སྲིད་ཀྱི་མཐར་ཐུག་པར་ཐོགས་པ་མེད་ཅིང་རྒྱུན་མི་འཆད་པར་རབ་
ཏུ་འཇུག་གོ །དེ་ལྟར་ཤིན་ཏུ་རྨད་དུ་བྱུང་ཞིང་བསམ་དུ་མེད་པའི་ཡུལ་སངས་རྒྱས་ཉིད་དེ། །གཞན་
ལས་མ་ཐོས་པ་རང་ཉིད་སློབ་དཔོན་མེད་པར་རང་བྱུང་གི་ཡེ་ཤེས་ཀྱིས་བརྗོད་དུ་མེད་པའི་རང་
བཞིན་དུ་མངོན་པར་རྫོགས་པར་སངས་རྒྱས་ཏེ། དེ་རྗེས་སུ་རྟོགས་པ་ལ་གསུམ་པོ་དེ་རྟོགས་པ་དང་
མི་ལྡན་པ་དམུས་ལོང་དུ་གྱུར་པ་གཞན་དག་ཀྱང་དེ་རྟོགས་ཤིང་ཐོབ་པར་བྱ་བའི་ཆེད་དུ། དེ་རྗེས་
སུ་རྟོགས་པའི་འཇིགས་པ་མེད་པ་དང་རྟག་པའི་ལམ་སྟོན་པར་མཛད་པའི་ཕྱིར་བླ་ན་མེད་པའི་ཡེ་
ཤེས་དང་ཐུགས་རྗེ་དང་ལྡན་པ་ཉིད་དུ་རིག་པར་བྱའོ། །འཇིགས་པ་མེད་པའི་ལམ་ནི་འཇིག་རྟེན་
ལས་འདས་པའི་ཕྱིར་ལ། འཇིག་རྟེན་ལས་འདས་པའང་ཕྱིར་མི་ལྡོག་པའི་ཕྱིར་རྟག་པའི་ལམ་མོ། །
རལ་གྲི་དང་རྡོ་རྗེའི་དཔེས་ནི་གོ་རིམ་ཇི་ལྟ་བར་དེ་བཞིན་གཤེགས་པའི་ཡེ་ཤེས་དང་ཐུགས་རྗེ་འདི་
གཉིས་ཉིད་གཞན་གྱི་སྡུག་བསྔལ་དང་ཉོན་མོངས་པའི་རྩ་བ་འཇོམས་པར་ནུས་པར་བསྟན་ཏོ། །དེ་
ལ་སྡུག་བསྔལ་གྱི་རྩ་བ་ནི་གང་ཅི་ཡང་རུང་སྲིད་པ་རྣམས་སུ་མིང་དང་གཟུགས་མངོན་པར་འགྲུབ་
པའོ། །ཉོན་མོངས་པའི་རྩ་བ་ནི་གང་ཅི་ཡང་རུང་འཇིག་ཚོགས་པ་མངོན་པར་ཞེན་པ་སྔོན་དུ་འགྲོ་
བ་ཅན་གྱི་ལྟ་བ་དང་ཐེ་ཚོམ་མོ། །དེ་ལ་མིང་དང་གཟུགས་ཀྱིས་བསྡུས་པའི་སྡུག་བསྔལ་ནི་འབྲས་
བུ་མངོན་པར་འགྲུབ་པའི་མཚན་ཉིད་ཀྱིས་ན་ལྗོན་ཤིང་གི་མྱུ་གུ་ལྟ་བུར་ཤེས་པར་བྱ་ལ། དེ་གཅོད་
པར་བྱེད་པའི་ཕྱིར་དེ་བཞིན་གཤེགས་པའི་ཡེ་ཤེས་དང་ཐུགས་རྗེ་གཉིས་ཀྱི་ནུས་པ་རལ་གྲིའི་དཔེས་
བསྟན་ཏོ། །ལྟ་བ་དང་ཐེ་ཚོམ་གྱིས་བསྡུས་པ་མཐོང་བ་སྤང་བར་བྱ་བའི་ཉོན་མོངས་པ་ནི། འཇིག་རྟེན་



རིན་ཆེན་ཡེ་ཤེས། །
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། པོད་དང་པོ།
པའི་ཤེས་པས་རྟོགས་པར་དཀའ་བ་དང་ཕིགས་པར་དཀའ་བའི་ཕྱིར་ན་ནགས་ཐིབས་པོས་བསྐོར་
བའི་རྩིག་པ་ལྟ་བུ་ཡིན་ལ། དེ་འཇིག་པར་བྱེད་པའི་ཕྱིར་དེ་བཞིན་གཤེགས་པའི་ཡེ་ཤེས་དང་ཐུགས་
རྗེ་དག་རྡོ་རྗེའི་དཔེ་དང་ཆོས་མཐུན་པར་རིག་པར་བྱའོ། །དེ་ལྟར་ན་ཇི་སྐད་བསྟན་པའི་དེ་བཞིན་
གཤེགས་པའི་ཡོན་ཏན་དྲུག་པོ་འདི་རྣམས་ཐོ་འུ་ཐོ་འུར་ནི་མདོ་དུ་མ་རྣམས་ལས་བསྟན་ལ། གོ་རིམ་
འདི་ཉིད་རྒྱས་པར་རྣམ་པར་དབྱེ་བ་བསྟན་པ་ནི། སངས་རྒྱས་ཐམས་ཅད་ཀྱི་ཡུལ་ལ་འཇུག་པ་ཡེ་
ཤེས་སྣང་བ་རྒྱན་གྱི་མདོའི་རྗེས་སུ་འབྲངས་ནས་རྟོགས་པར་བྱའོ། །མདོ་དེ་ལས་ཇི་སྐད་དུ། བཅོམ་
ལྡན་འདས་སྐྱེ་བ་མ་མཆིས་པ་དང་འགག་པ་མ་མཆིས་པ་ཞེས་བགྱི་ན། བཅོམ་ལྡན་འདས་སྐྱེ་བ་མ་
མཆིས་པ་དང་འགག་པ་མ་མཆིས་པ་ཞེས་བགྱི་བ་དེ་ཆོས་གང་གི་ཚིག་བླ་དྭགས་ལགས་ཞེས་པ་
ལ་སོགས་པ་ཞུས་པའི་ལན་དུ། འཇམ་དཔལ་སྐྱེ་བ་མེད་ཅིང་འགག་པ་མེད་པ་ཞེས་བྱ་བ་དེ་ནི་དེ་
བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱི་ཚིག་བླ་དྭགས་ཡིན་ཏེ།
ཞེས་གསུངས་པ་སྟེ། འདི་ནི་རེ་ཞིག་དེ་བཞིན་གཤེགས་པའི་འདུས་མ་བྱས་པའི་མཚན་ཉིད་དོ། །
ཞེས་བསྟན་ཏོ། །དོན་འདི་མདོ་གཞན་ལས་ཀྱང་རྒྱ་ཆེར་འབྱུང་སྟེ། མྱ་ངན་ལས་འདས་པ་ཆེན་པོའི་
མདོ་ལས། དེ་བཞིན་གཤེགས་པ་རྟག་པའི་ཆོས་ཅན་མི་འགྱུར་བའི་ཆོས་ཅན་འདུས་མ་བྱས་པའི་
ཆོས་སུ་རྟོགས་པ་ལེགས་སོ། །ཁྱོད་ཀྱིས་དེ་བཞིན་གཤེགས་པ་ལ་འདུས་བྱས་ཀྱི་མཚན་ཉིད་དུ་མ་
བརྗོད་པ་ལེགས་སོ། །ཞེས་པ་དང༌། རྟག་པ་ནི་དེ་བཞིན་གཤེགས་པ་སྟེ་དེ་བཞིན་གཤེགས་པ་ནི་
འདུས་མ་བྱས་པས་མི་ཟད་པའོ། །ཞེས་གསུངས་པ་དང༌། ཀླུའི་རྒྱལ་པོ་རྒྱ་མཚོས་ཞུས་པའི་མདོ་
ལས། སངས་རྒྱས་ཀྱི་ཆོས་རྣམས་ཀྱང་འདུས་མ་བྱས་པའོ། །དེ་བཞིན་གཤེགས་པ་ཡང་འདུས་མ་
བྱས་པའོ། །ཞེས་གསུངས་སོ། །གང་ཡང་ཡེ་ཤེས་སྣང་བ་རྒྱན་གྱི་མདོ་བརྗོད་མ་ཐག་པ་དེའི་རྗེས་
ཐོགས་ཉིད་ལ་བེ་དུརླའི་ས་གཞི་དྲི་མ་མེད་པར་བརྒྱ་བྱིན་གྱི་གཟུགས་བརྙན་ཤར་བའི་དཔེ་ཐོག་
མར་བྱས་ཏེ། ཇི་སྲིད་ལྷའི་རྔ་ལ་སོགས་པ་དཔེ་དགུས་དོན་འདི་ཉིད་ཀྱི་དབང་དུ་བྱས་ནས་གསུངས་པ།
འཇམ་དཔལ་དེ་བཞིན་དུ། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་
རྒྱས་ཀྱང་གཡོ་བར་མི་བྱེད་སེམས་པར་མི་བྱེད། སྤྲོ་བར་མི་བྱེད། རྟོག་པར་མི་བྱེད། རྣམ་པར་རྟོག་
པར་མི་བྱེད་ཅིང་། རྟོག་པ་མེད་པ་རྣམ་པར་རྟོག་པ་མེད་པ་སེམས་པ་མེད་པ་ཡིད་ལ་བྱེད་པ་མེད་པ་



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
ཞི་བ་བསིལ་བར་གྱུར་པ་སྐྱེ་བ་མེད་པ་འགག་པ་མེད་པ་མཐོང་བ་མེད་པ་ཐོས་པ་མེད་པ་བསྣམས་
པ་མེད་པ་མྱངས་པ་མེད་པ་རེག་པ་མེད་པ་མཚན་མ་མེད་པ་རྣམ་པར་རིག་པ་མེད་པ་རྣམ་པར་རིག་
པར་བྱ་བ་མ་ཡིན་པ་སྟེ། འཇམ་དཔལ་དེ་བཞིན་གཤེགས་པ་ནི་སྐྱེ་བ་མེད་པའི་གནས་ཡིན་མོད་ཀྱིས།
འོན་ཀྱང་འཇིག་རྟེན་ན་གཟུགས་བརྙན་དུ་སྣང་ཞིང་སེམས་ཅན་རྣམས་ཀྱི་མོས་པ་ཇི་ལྟ་བ་བཞིན་དུ་
མཐོང་བའི་བྱེ་བྲག་གིས་ཚེའི་བྱེ་བྲག་སྟོན་པར་ཡང་བྱེད་ལ། ཡོངས་སུ་སྨིན་པ་དང་མོས་པའི་སྟོབས་
བསྐྱེད་པས་བྱང་ཆུབ་ཀྱི་སྣོད་དུ་གྱུར་པའི་སེམས་ཅན་རྣམས་ལ་གཟུགས་བརྙན་སྣང་བར་ཡང་
འགྱུར་ཏེ། སེམས་ཅན་རྣམས་ཀྱི་བསམ་པ་དང་མོས་པ་ཇི་ལྟ་བ་བཞིན་དུ་ཆོས་ཐོས་པར་ཡང་འགྱུར།
བསམ་པ་ཇི་ལྟ་བ་བཞིན་དུ་ཐེག་པ་གསུམ་དུ་ཤེས་པར་འགྱུར། བསམ་པ་ཇི་ལྟ་བ་བཞིན་དུ་རྣམ་པར་
གྲོལ་བར་ཡང་འགྱུར་རོ། །ཞེས་གསུངས་ཏེ། དེ་ལ་སོགས་པ་དཔེ་དགུས་ཉེ་བར་མཚོན་པའི་དོན་
ཐམས་ཅད་ཀྱིས་ནི་ཉེ་བར་ཞི་བའི་ཚིག་གི་རབ་ཏུ་དབྱེ་བ་བསྟན་པའོ། །འདིས་ནི་རང་གི་མཛད་
པ་དག་ལ་རྣམ་པར་རྟོག་པ་དང་སྤྲོས་པ་ཐམས་ཅད་ཞི་བའི་ཕྱིར་དེ་བཞིན་གཤེགས་པའི་ལྷུན་གྱིས་
གྲུབ་པ་ཉིད་བསྟན་ཏོ། །དེའི་འོག་ཏུ་དཔེ་བསྟན་པ་ལས་གཞན་པ་གཞུང་ལྷག་མ་རྣམས་ཀྱིས་ནི་
ཆོས་ཐམས་ཅད་ཀྱི་དེ་བཞིན་ཉིད་མངོན་པར་རྫོགས་པར་བྱང་ཆུབ་པའི་སྒོ་ལ་གཞན་གྱི་བརྗོད་པ་
ལ་སོགས་པའི་རྐྱེན་གྱིས་མངོན་པར་རྟོགས་པ་མ་ཡིན་པ་ཉིད་བསྟན་ཏོ། །གང་ཡང་བ་དེའི་རྗེས་ལ་
མདོ་དེ་ཉིད་ལས། རྩ་བ་མེད་པ་དང་གནས་པ་མེད་པ་དང༌། ཞི་བ་དང་ཉེ་བར་ཞི་བ་ནས་བཟུང་སྟེ།
དག་པ་དང་དྲི་མ་མེད་པ་དང་ཉོན་མོངས་པ་མེད་པའི་བར་དུ་དེ་བཞིན་གཤེགས་པའི་བྱང་ཆུབ་རྣམ་
པ་བཅུ་དྲུག་བསྟན་ནས། མཐར་འདི་སྐད་དུ། འཇམ་དཔལ་དེ་ལ་ཆོས་ཐམས་ཅད་དེ་ལྟ་བུའི་རང་
བཞིན་དུ་མངོན་པར་རྫོགས་པར་བྱང་ཆུབ་ནས། སེམས་ཅན་རྣམས་ལ་ཡང་མ་དག་པ་དྲི་མ་དང་མ་
བྲལ་བ་སྐྱོན་དང་བཅས་པའི་ཆོས་ཀྱི་དབྱིངས་གཟིགས་ནས་སེམས་ཅན་རྣམས་ལ་རྣམ་པར་རྩེན་པ་
ཞེས་བྱ་བའི་ཐུགས་རྗེ་ཆེན་པོ་རབ་ཏུ་འཇུག་གོ །ཞེས་གསུངས་ཏེ། འདིས་ནི་དེ་བཞིན་གཤེགས་
པའི་ཡེ་ཤེས་དང་ཐུགས་རྗེ་དང་ལྡན་པ་ཉིད་བསྟན་ཏོ། །དེ་ལ་མདོ་ལས་ཆོས་ཐམས་ཅད་དེ་ལྟ་བུའི་
རངབཞིན་དུ་ཞེས་གསུངས་པ་ནི། བྱང་ཆུབ་བཅུ་དྲུག་ཇི་ལྟ་བ་བཞིན་དུ་བསྟན་པའི་དངོས་པོ་མེད་
པའི་ངོ་བོ་ཉིད་དུའོ། །མངོན་པར་རྫོགས་པར་བྱང་ཆུབ་སྟེ་ཞེས་བྱ་བ་ནི་ཡང་དག་པ་ཇི་ལྟ་བ་བཞིན་



རིན་ཆེན་ཡེ་ཤེས། -
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། པོད་དང་པོ།
དུ་རྣམ་པར་མི་རྟོག་པའི་སངས་རྒྱས་ཀྱི་ཡེ་ཤེས་ཀྱིས་མཁྱེན་ནས་སོ། །སེམས་ཅན་རྣམས་ལ་ཞེས་
བྱ་བ་ནི། ངེས་པ་དང་མ་ངེས་པ་དང་ལོག་པ་ཉིད་དུ་ངེས་པའི་ཕུང་པོར་གནས་པ་རྣམས་ལའོ། །ཆོས་
ཀྱི་དབྱིངས་ཞེས་བྱ་བ་ནི་སངས་རྒྱས་རང་གི་ཆོས་ཉིད་ཀྱི་རང་བཞིན་དང་ཁྱད་པར་མེད་པའི་དེ་བཞིན་
གཤེགས་པའི་སྙིང་པོའོ། །གཟིགས་ནས་ཞེས་བྱ་བ་ནི། རྣམ་པ་ཐམས་ཅད་མཁྱེན་པའི་སངས་རྒྱས་
ཀྱི་སྤྱན་སྒྲིབ་པ་མེད་པས་གཟིགས་ནས་སོ། །མ་དག་པ་ལ་སོགས་པའི་དོན་ནི་བྱིས་པ་སོ་སོའི་སྐྱེ་བོ་
རྣམས་ཀྱི་ཆོས་དབྱིངས་ནི་ཉོན་མོངས་པའི་སྒྲིབ་པས་མ་དག་པའོ། །ཉན་ཐོས་དང་རང་སངས་རྒྱས་
རྣམས་ཀྱི་ཆོས་ཀྱི་དབྱིངས་ནི་ཤེས་བྱའི་སྒྲིབ་པའི་དྲི་མ་དང་མ་བྲལ་བའོ། །བྱང་ཆུབ་སེམས་དཔའ་
རྣམས་ཀྱི་དབྱིངས་ནི་དེ་གཉིས་གང་ཡང་རུང་བས་ཁ་མའི་སྐྱོན་དང་བཅས་པའོ། །རྣམ་པར་བརྟེན་
པ་ནི་གདུལ་བྱའི་ཐབས་ཀྱི་སྒོ་སྣ་ཚོགས་བསྒྲུབ་པ་ལ་ཞུགས་པའི་ཕྱིར་རོ། །སེམས་ཅན་རྣམས་ལ་
ཐུགས་རྗེ་ཆེན་པོ་རབ་ཏུ་འཇུག་པ་ནི་མཉམ་པ་ཉིད་དུ་སེམས་ཅན་ཐམས་ཅད་གྱི་རྒྱུ་མཚན་ནམ་
ཆེད་དུ་མངོན་པར་རྫོགས་པར་བྱང་ཆུབ་པས་ན་རང་གི་ཆོས་ཉིད་གཞན་གྱིས་ཀྱང་རྟོགས་པ་ཐོབ་
པར་དགོངས་པའི་ཕྱིར་རོ། །དེ་བཞིན་གཤེགས་པའི་སྙིང་རྗེ་ཆེན་པོ་བསྟན་པའི་མདོ་ལས་ཀྱང་། དེ་
བཞིན་གཤེགས་པའི་བྱང་ཆུབ་རྣམ་པ་བཅུ་དྲུག་བསྟན་པའི་མཐར། དེ་ལ་དེ་བཞིན་གཤེགས་པས་
དེ་ལྟ་བུའི་ཚུལ་དང་མཐུན་པར་ཆོས་ཐམས་ཅད་མངོན་པར་རྫོགས་པར་སངས་རྒྱས་ཏེ་མ་དག་པ་དང་
དྲི་མ་མེད་པ་མ་ཡིན་པ་དང༌། ཉོན་མོངས་པ་དང་བཅས་པའི་སེམས་ཅན་གྱི་ཁམས་ལ་རྣམ་པར་
གཟིགས་ནས་སེམས་ཅན་ཐམས་ཅད་ལ་རྣམ་པར་རོལ་པ་ཞེས་བྱ་བའི་ཐུགས་རྗེ་ཆེན་པོ་འཇུག་གོ །
ཞེས་གསུངས་སོ། །མདོ་དེ་ལས། དེའི་འོག་ཏུ་ཆོས་ཀྱི་འཁོར་ལོ་བསྐོར་བའི་ཚུལ་གསུངས་ཏེ། དེས་
ནི་བླ་ན་མེད་པའི་ཡེ་ཤེས་དང་ཐུགས་རྗེ་རབ་ཏུ་ཞུགས་པ་ལས་མཚུངས་པ་མེད་པའི་ཆོས་ཀྱི་འཁོར་
ལོ་རབ་ཏུ་འཇུག་པ་མངོན་པར་སྒྲུབ་པའི་སྦྱོར་བ་རྒྱུན་མི་འཆད་པ་གང་ཡིན་པ་འདི་ནི་དེ་གཉིས་
ཀྱིས་གཞན་དོན་བྱེད་པར་ནུས་པ་བསྟན་པར་རིག་པར་བྱའོ། །དེ་ལ་དེ་བཞིན་གཤེགས་པའི་ཡོན་
ཏན་དྲུག་པོ་དེ་དག་ཉིད་ལས་གོ་རིམ་ཇི་ལྟ་བར་འདུས་མ་བྱས་པ་ལ་སོགས་པ་དང་པོ་གསུམ་དང་
ལྡན་པ་ནི་རང་གི་དོན་ཕུན་སུམ་ཚོགས་པ་ཡིན་ལ་ཡེ་ཤེས་ལ་སོགས་པ་ལྷག་མ་གསུམ་དང་ལྡན་པ་
ནི་གཞན་གྱི་དོན་ཕུན་སུམ་ཚོགས་པའོ། །ཡང་ན་ཡེ་ཤེས་ཀྱིས་ནི་མཆོག་ཏུ་རྟག་པ་དང་ཉེ་བར་ཞི་



༤
ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
བའི་གནས་དང༌། རང་ཉིད་མངོན་པར་བྱང་ཆུབ་པ་ལ་གནས་པའི་ཡོན་ཏན་གྱིས་ན་རང་གི་དོན་
ཕུན་སུམ་ཚོགས་པ་བསྟན་ལ། ཐུགས་རྗེས་དང་ནུས་པ་ཕུན་སུམ་ཚོགས་པ་དག་གིས་ནི་བླ་ན་མེད་
པའི་ཆོས་ཀྱི་འཁོར་ལོ་ཆེན་པོ་རབ་ཏུ་འཇུག་པའི་ཡོན་ཏན་གྱིས་གཞན་གྱི་དོན་ཕུན་སུམ་ཚོགས་པ་
བསྟན་ཏོ། །
སངས་རྒྱས་དཀོན་མཆོག་དེ་ལས་ཆོས་དཀོན་མཆོག་འབྱུང་བའི་ཕྱིར། དེའི་རྗེས་ཐོགས་ལ་ཆོས་
དཀོན་མཆོག་གི་དབང་དུ་བྱས་ནས་ཚིགས་སུ་བཅད་པ། གང་ཞིག་མེད་མིན་ཡོད་མིན་ཡོད་མེད་མ་
ཡིན་ཡོད་མེད་ལས་གཞན་དུའང་། །བརྟག་པར་མི་ནུས་ངེས་ཚིག་དང་བྲལ་སོ་སོ་རང་གིས་རིག་ཞི་
བ༑ །དྲི་མེད་ཡེ་ཤེས་འོད་ཟེར་སྣང་ལྡན་དམིགས་པ་ཀུན་ལ་ཆགས་པ་དང༌། །སྡང་དང་རབ་རིབ་
རྣམ་པར་འཇོམས་མཛད་དམ་ཆོས་ཉི་མ་དེ་ལ་འདུད། །འདིས་ཅི་བསྟན་ཅེ་ན། བསམ་མེད་གཉིས་
མེད་རྟོག་མེད་པ། །དག་གསལ་གཉེན་པོའི་ཕྱོགས་ཉིད་ཀྱིས། །གང་ཞིག་གང་གིས་ཆགས་བྲལ་བ། །
བདེན་གཉིས་མཚན་ཉིད་ཅན་དེ་ཆོས། །འདིས་ནི་མདོར་བསྡུས་ནས། ཡོན་ཏན་བརྒྱད་ཀྱིས་བསྡུས་
པའི་ཆོས་དཀོན་མཆོག་བརྗོད་དོ། །ཡོན་ཏན་བརྒྱད་གང་ཞེ་ན། བསམ་དུ་མེད་པ་ཉིད་དང་། གཉིས་
སུ་མེད་པ་ཉིད་དང༌། རྣམ་པར་རྟོག་པ་མེད་པ་ཉིད་དང༌། དག་པ་དང༌། མངོན་པར་གསལ་བར་བྱེད་
པ་དང༌། གཉེན་པོའི་ཕྱོགས་ཉིད་དང༌། འདོད་ཆགས་དང་བྲལ་བ་དང༌། འདོད་ཆགས་དང་བྲལ་
བའི་རྒྱུའོ། །ཆགས་བྲལ་ཉིད་ནི་འགོག་པ་དང༌། །ལམ་གྱི་བདེན་པ་དག་གིས་བསྡུས། །གོ་རིམ་ཇི་
བཞིན་དེ་དག་ཀྱང་། །ཡོན་ཏན་གསུམ་གསུམ་གྱིས་རིག་བྱ། །གོ་རིམ་ཇི་ལྟ་བ་བཞིན་དུ་ཡོན་ཏན་
དྲུག་པོ་དེ་རྣམས་ཉིད་ལས་བསམ་དུ་མེད་པ་དང༌། གཉིས་སུ་མེད་པ་དང་། རྣམ་པར་རྟོག་པ་མེད་
པ་སྟེ་ཡོན་ཏན་དང་པོ་གསུམ་གྱིས་ནི་འགོག་པའི་བདེན་པ་བསྟན་པའི་ཕྱིར་འདོད་ཆགས་དང་བྲལ་
བ་བསྡུས་པར་རིག་པར་བྱ་ལ། དག་པ་དང༌། མངོན་པར་གསལ་བ་དང་། གཉེན་པོའི་ཕྱོགས་ཉིད་
དེ་ཡོན་ཏན་ལྷག་མ་གསུམ་གྱིས་ནི་ལམ་གྱི་བདེན་པ་བསྟན་པའི་ཕྱིར་འདོད་ཆགས་དང་བྲལ་བའི་
རྒྱུས་བསྡུས་པ་ཡིན་ནོ། །འདོད་ཆགས་དང་བྲལ་བ་གང་ཡིན་པ་འགོག་པའི་བདེན་པ་དང་། གང་གིས་
འདོད་ཆགས་དང་བྲལ་བ་ལམ་གྱི་བདེན་པ་དེ་གཉིས་ཀ་ཆོས་དཀོན་མཆོག་གིས་མངོན་པར་བསྡུས་
ཏེ༑ རྣམ་པར་བྱང་བའི་བདེན་པ་གཉིས་ཀྱི་མཚན་ཉིད་ཀྱི་འདོད་ཆགས་དང་བྲལ་བ་ནི་ཆོས་ཡིན་ནོ། །
34



རིན་ཆེན་ཡེ་ཤེས། །
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ།
པོད་དང་པོ།
ཞེས་བསྟན་ཏོ། །དེ་རྣམས་ཀྱི་དོན་རྒྱས་པར་བཤད་པ་ནི། བརྟག་མིན་ཕྱིར་དང་བརྗོད་མིན་ཕྱིར། །
འཕགས་པས་མཁྱེན་ཕྱིར་བསམ་མེད་ཉིད། །ཞི་ཉིད་གཉིས་མེད་རྟོག་མེད་དེ། །དག་སོགས་གསུམ་
ནི་ཉི་བཞིན་ནོ། །ཆོས་དཀོན་མཆོག་གི་དོན་མདོར་བསྡུ་ན། འགོག་པའི་བདེན་པ་ནི་རྒྱུ་གསུམ་གྱིས་
བསམ་དུ་མེད་པ་ཉིད་དུ་རིག་པར་བྱའོ། །གསུམ་པོ་གང་དག་གིས་ཤེ་ན། མེད་པ་དང་། ཡོད་པ་དང༌།
ཡོད་མེད་གཉིས་ཀ་མ་ཡིན་པ་སྟེ་མུ་བཞི་ཀ་ལྟར་ཡང་རྟོག་གེའི་བློ་ཡིས་འདིའོ་ཞེས་བརྟག་པར་མི་
ནུས་པས་ན་དེའི་ཡུལ་མ་ཡིན་པའི་ཕྱིར་དང༌། སྒྲའི་བརྗོད་བྱ་མ་ཡིན་པས་སྒྲ་དང་སྐད་དང་བརྗོད་
པ་དང་ངག་གི་ཡུལ་དང་ངེས་པའི་ཚིག་དང་བརྡ་དང་ཐ་སྙད་དང་མངོན་པར་བརྗོད་པ་དག་གིས་
བརྗོད་དུ་མེད་པའི་ཕྱིར་དང་། འཕགས་པ་རྣམས་ཀྱིས་མཉམ་གཞག་སོ་སོ་རང་གིས་རིག་པར་བྱ་
བ་ཡིན་པའི་ཕྱིར་རོ། །དེ་ལ་འགོག་པའི་བདེན་པ་ཇི་ལྟར་ན་གཉིས་སུ་མེད་པ་དང་རྣམ་པར་རྟོག་པ་
མེད་པ་ཉིད་དུ་རིག་པར་བྱ་ཞེ་ན། བཅོམ་ལྡན་འདས་ཀྱིས་ཇི་སྐད་གསུངས་པ་བཞིན་ཏེ། ཤཱ་རིའི་བུ་
འགོག་པ་ཞེས་བྱ་བ་འདི་ནི་ཆོས་ཀྱི་སྐུ་སྟེ། གཉིས་སུ་མེད་པའི་ཆོས། རྣམ་པར་མི་རྟོག་པའི་ཆོས་སོ་
ཞེའོ། །དེ་ལ་གཉིས་ནི་ལས་དང་ཉོན་མོངས་པ་ལ་བརྗོད་ལ། རྣམ་པར་རྟོག་པ་ནི་ལས་དང་ཉོན་མོངས་
པ་ཀུན་འབྱུང་བའི་རྒྱུ་ཚུལ་བཞིན་མ་ཡིན་པ་ཡིད་ལ་བྱེད་པ་ལ་བརྗོད་དོ། །དེ་རང་བཞིན་གྱིས་འགགས་
པར་སོ་སོ་རང་རིག་པའི་ཕྱིར་རྣམ་པར་རྟོག་པ་དང་གཉིས་ཀུན་ཏུ་སྤྱོད་པ་མེད་པའི་ཚུལ་གྱིས་སྡུག་
བསྔལ་གཏན་འབྱུང་བ་མེད་པ་འདི་ནི། སྡུག་བསྔལ་འགོག་པའི་བདེན་པ་ཞེས་བྱའོ། །ཆོས་འགའ་
ཞིག་ཞིག་པའི་ཕྱིར་ནི་སྡུག་བསྔལ་འགོག་པའི་བདེན་པར་མ་བསྟན་ཏེ། ཇི་སྐད་དུ། ཡེ་ཤེས་སྣང་
བ་རྒྱན་གྱི་མདོ་ལས། འཇམ་དཔལ་ཟད་པ་ཞེས་བྱ་བ་གང་ཡིན་པ་དེ་ནི་གཏན་ནས་ཟད་པ་ཁོ་ན་
ཡིན་ནོ། །གཏན་ནས་ཟད་པ་གང་ཡིན་པ་དེ་ནི་ཟད་པར་བྱ་བ་མ་ཡིན་ནོ། །ཞེས་པ་དང་། ཡང་མདོ་
དེ་ཉིད་ལས། འཇམ་དཔལ་སྐྱེ་བ་མེད་ཅིང་འགག་པ་མེད་པ་ལ་ནི་སེམས་དང་ཡིད་དང་རྣམ་པར་
ཤེས་པ་འཇུག་པར་མི་འགྱུར་ཏེ། འཇམ་དཔལ་གང་ལ་སེམས་དང་ཡིད་དང་རྣམ་པར་ཤེས་པ་མི་
འཇུག་པ་དེ་ལ་ནི་ཡོངས་སུ་རྟོག་པ་དག་གིས་ཚུལ་བཞིན་མ་ཡིན་པ་ཡིད་ལ་བྱེད་པར་འགྱུར་བ་
ཡོངས་སུ་རྟོག་པ་གང་ཡང་མེད་དོ། །ཚུལ་བཞིན་ཡིད་ལ་བྱེད་པ་ལ་རབ་ཏུ་བརྩོན་པ་དེ་ནི་མ་རིག་
པ་ཀུན་ནས་སློང་བར་མི་བྱེད་དོ། །མ་རིག་པ་ཀུན་ནས་ལྡང་བ་མེད་པ་གང་ཡིན་པ་དེ་ནི་སྲིད་པའི་



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།།
ཡན་ལག་བཅུ་གཉིས་པོ་དག་གིས་ཀུན་ནས་སློང་བ་མེད་པ་ཡིན་ནོ། །སྲིད་པའི་ཡན་ལག་བཅུ་
གཉིས་པོ་དག་གིས་ཀུན་ནས་ལྡང་བ་མེད་པ་གང་ཡིན་པ་དེ་ནི་སྐྱེ་བ་མེད་པ་ཡིན་ནོ། །སྐྱེ་བ་མེད་པ་
གང་ཡིན་པ་དེ་ནི་སྐྱོན་མེད་པ་ཡིན་ནོ། སྐྱོན་མེད་པ་གང་ཡིན་པ་དེ་ནི་ངེས་པའི་དོན་ཡིན་ནོ། །ངེས་
པའི་དོན་གང་ཡིན་པ་ནི་དོན་དམ་པ་ཡིན་ནོ། །ཞེས་བྱ་བ་ལ་སོགས་པ་རྒྱས་པར་གསུངས་པ་ཡིན་ནོ། །
དོན་འདི་ཉིད་དེ་བཞིན་གཤེགས་པའི་སྙིང་རྗེ་ཆེན་པོ་བསྟན་པའི་མདོ་ལས་ཀྱང་འབྱུང་ངོ༌། །ཇི་སྐད་དུ།
ལྷ་མོ་དཔལ་ཕྲེང་གི་ཞུས་པའི་མདོ་ལས། བཅོམ་ལྡན་འདས་ཡིད་ཀྱི་ཕུང་པོ་ཐམས་ཅད་འགོག་པའི་
སྡུག་བསྔལ་ཐམས་ཅད་འགོག་པ་ནི་མངོན་སུམ་དུ་མཛད་དེ། བཅོམ་ལྡན་འདས་སྡུག་བསྔལ་འགོག་
པ་ནི་ཆོས་ཆུད་གཟོན་པ་མ་ལགས་སོ། །དེ་ཅིའི་སླད་དུ་ཞེ་ན། བཅོམ་ལྡན་འདས་དེ་བཞིན་གཤེགས་
པའི་ཆོས་ཀྱི་སྐུ་ཐོག་མ་མ་མཆིས་པའི་དུས་ནས་མཆིས་པ། མ་བགྱིས་པ། མ་སྐྱེས་པ། མི་བས་པ།
བས་པ་མ་མཆིས་པ། རྟག་པ། བརྟན་པ། རང་བཞིན་གྱིས་ཡོངས་སུ་དག་པ། ཉོན་མོངས་པ་ཐམས་
ཅད་ཀྱི་སྦུབས་ནས་ངེས་པར་གྲོལ་བ། སངས་རྒྱས་ཀྱི་ཆོས་ཐ་དད་དུ་མི་གནས་པ་གྲོལ་བས་ཤེས་པ་
བསམ་གྱིས་མི་ཁྱབ་པ། གང་གཱའི་ཀླུང་གི་བྱེ་མ་ལས་འདས་པ་སྙེད་དང་ལྡན་པ་ནི་སྡུག་བསྔལ་འགོག་
པའི་མིང་གིས་བསྟན་པའི་སླད་དུ་སྟེ། བཅོམ་ལྡན་འདས་དེ་ཉིད་དེ་བཞིན་གཤེགས་པའི་སྙིང་པོ་
ཆོས་ཀྱི་སྐུ་ཉོན་མོངས་པའི་སྦུབས་ལས་མ་གྲོལ་བ་ཞེས་བགྱིའོ། །ཞེས་གསུངས་པ་དང་། བཅོམ་ལྡན་
འདས་འཕགས་པའི་བདེན་པ་བཞི་པོ་འདི་དག་ལ་བདེན་པ་གསུམ་ནི་མི་རྟག་པ་ལགས་སོ། །བདེན་
པ་གཅིག་ནི་རྟག་པ་ལགས་སོ། །ཞེས་པ་དང་། བཅོམ་ལྡན་འདས་འདི་ལ་བདེན་པ་གཅིག་ནི་འདུས་
བྱས་ཀྱི་མཚན་ཉིད་ཀྱི་ཡུལ་ལས་འདས་པ་ལགས་ཏེ། བཅོམ་ལྡན་འདས་གང་འདུས་བྱས་ཀྱི་མཚན་
ཉིད་ཀྱི་ཡུལ་ལས་འདས་པ་ནི་རྟག་པ་ལགས་སོ། །གང་རྟག་པ་དེ་ནི་མི་སླུ་བའི་ཆོས་ཅན་ལགས་སོ། །
བཅོམ་ལྡན་འདས་གང་མི་སླུ་བའི་ཆོས་ཅན་དེ་ནི་བདེན་པ་དང་རྟག་པ་དང་སྐྱབས་ལགས་སོ། །
བཅོམ་ལྡན་འདས་དེ་ལྟ་ལགས་པས་འདི་ལ་སྡུག་བསྔལ་འགོག་པའི་བདེན་པ་ཉིད་ནི་ཡང་དག་པར་
ན་བདེན་པ་དང་རྟག་པ་དང་སྐྱབས་ལགས་སོ། །བཅོམ་ལྡན་འདས་སེམས་ཅན་ཐམས་ཅད་ཀྱི་རྣམ་
པར་ཤེས་པའི་ཡུལ་ལས་འདས་པ་སྡུག་བསྔལ་འགོག་པའི་བདེན་པ་ནི་བསམ་གྱིས་མི་ཁྱབ་སྟེ།
ཉན་ཐོས་དང་རང་སངས་རྒྱས་ཐམས་ཅད་ཀྱི་ཤེས་པའི་སྤྱོད་ཡུལ་མ་ལགས་སོ། །ཞེས་གསུངས་ཏེ།



རིན་ཆེན་ཡེ་ཤེས། །
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། ། པོད་དང་པོ།
ཐམས་ཅད་རྒྱས་པར་ནི་མདོ་ཇི་ལྟ་བ་བཞིན་དུ་འགོག་པའི་བདེན་པ་རྣམ་པར་གཞག་པར་རྟོགས་
པར་བྱའོ། །སྡུག་བསྔལ་འགོག་པའི་མིང་ཅན་དེ་བཞིན་གཤེགས་པའི་ཆོས་ཀྱི་སྐུ་འདི་ཐོབ་པའི་རྒྱུ་
རྣམ་པར་མི་རྟོག་པའི་ཡེ་ཤེས་མཐོང་བ་དང་བསྒོམ་པའི་ལམ་ནི་ཆོས་མཐུན་པ་རྣམ་པ་གསུམ་གྱིས་
ཉི་མ་དང་འདྲ་བར་རིག་པར་བྱ་སྟེ། དཀྱིལ་འཁོར་རྣམ་པར་དག་པར་ཆོས་མཐུན་པས་ནི་ཉེ་བའི་
ཉོན་མོངས་པའི་དྲི་མ་ཐམས་ཅད་དང་བྲལ་བའི་ཕྱིར་རོ། །གཟུགས་གསལ་བར་བྱེད་པ་དང་ཆོས་
མཐུན་པས་ནི་ཤེས་བྱ་ཐམས་ཅད་ཀྱི་རྣམ་པ་ཐམས་ཅད་སྣང་བར་བྱེད་པའི་ཕྱིར་རོ། །མུན་པའི་
གཉེན་པོར་ཆོས་མཐུན་པས་ནི་དེ་ཁོ་ན་མཐོང་བའི་གེགས་ཀྱི་རྣམ་པ་ཐམས་ཅད་ཀྱི་གཉེན་པོར་
གྱུར་པའི་ཕྱིར་རོ། །གེགས་ཀྱང་ཡང་དག་པ་མ་ཡིན་པའི་དངོས་པོའི་རྒྱུ་མཚན་གྱི་ཡུལ་ཡིད་ལ་བྱེད་
པ་སྔོན་དུ་འགྲོ་བ་ཅན་བག་ལ་ཉལ་དང་ཀུན་ནས་ལྡང་བ་དང་ལྡན་པ་ལས་འདོད་ཆགས་དང་ཞེ་
སྡང་དང་གཏི་མུག་སྐྱེའོ། །བག་ལ་ཉལ་ལ་ནི་ཡང་དག་པ་མ་ཡིན་པ་དེའི་རང་བཞིན་མ་ཡིན་པའི་
དངོས་པོ་བྱིས་པ་རྣམས་ལ་འདོད་ཆགས་བསྐྱེད་པས་ན་སྡུག་པའི་རྣམ་པར་རམ། ཞེ་སྡང་བསྐྱེད་པས་
ཁོང་ཁྲོ་བའི་རྣམ་པར་རམ། གཏི་མུག་བསྐྱེད་པས་མ་རིག་པའི་རྣམ་པའི་རྒྱུ་མཚན་དུ་འགྱུར་རོ། །
འདོད་ཆགས་དང་ཞེ་སྡང་དང་གཏི་མུག་གི་རྒྱུ་མཚན་ཡང་དག་པ་མ་ཡིན་པ་དེ་དམིགས་པར་བྱེད་པ་
ན་ཚུལ་བཞིན་མ་ཡིན་པ་ཡིད་ལ་བྱེད་པས་སེམས་ལ་ཡོངས་སུ་ལེན་ཏོ། །སེམས་ཚུལ་བཞིན་མ་ཡིན་
པར་ཡིད་ལ་བྱེད་པར་གནས་པ་དེ་དག་ལ་འདོད་ཆགས་དང་ཞེ་སྡང་དང་གཏི་མུག་རྣམས་ལས་གང་
ཡང་རུང་བའི་ཉོན་མོངས་པ་ཀུན་ཏུ་སྤྱོད་པར་འགྱུར་རོ། །དེ་དག་གཞི་དེ་ལས་ལུས་དང་ངག་དང་
ཡིད་ཀྱིས་འདོད་ཆགས་ལས་སྐྱེས་པའི་ལས་ཀྱང་མངོན་པར་འདུ་བྱེད། ཞེ་སྡང་ལས་སྐྱེས་པ་དང་
གཏི་མུག་ལས་སྐྱེས་པའི་ལས་ཀྱང་མངོན་པར་འདུ་བྱེད་དོ། །ལས་ལས་ཀྱང་ཡང་སྐྱེ་བ་འབྲེལ་པ་ཁོ་
ནར་འགྱུར་རོ། །དེ་ལྟར་བྱིས་པ་བག་ལ་ཉལ་དང་ལྡན་པ་མཚན་མར་འཛིན་པ་ཅན་དམིགས་པ་ལ་
སྤྱོད་པ་དེ་དག་ལ་ཚུལ་བཞིན་མ་ཡིན་པ་ཡིད་ལ་བྱེད་པ་ཀུན་ཏུ་འབྱུང་བ་ཉོན་མོངས་པ་ཀུན་འབྱུང་
ངོ་༑ ༑ཉོན་མོངས་པ་ཀུན་འབྱུང་བ་ལ་ནི་ལས་ཀུན་འབྱུང་ངོ༌། །ལས་ཀུན་འབྱུང་བ་ལས་ནི་སྐྱེ་བ་ཀུན་
འབྱུང་བར་འགྱུར་རོ། །བྱིས་པ་རྣམས་ཀྱི་ཉོན་མོངས་པ་དང་ལས་དང་སྐྱེ་བའི་ཀུན་ནས་ཉོན་མོངས་
པའི་རྣམ་པ་འདི་ཐམས་ཅད་ཀྱང་ཁམས་གཅིག་ཡང་དག་པ་ཇི་ལྟ་བ་བཞིན་མ་ཤེས་པས་རབ་ཏུ་



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
འཇུག་གོ །དེའང་ཇི་ལྟར་ཡོངས་སུ་བཙལ་བ་ན་དེའི་རྒྱུ་མཚན་ནམ་དམིགས་པ་འགའ་ཡང་མི་མཐོང་
བ་དེ་ལྟར་བལྟ་བར་བྱའོ། །གང་གི་ཚེ་རྒྱུ་མཚན་ནམ་དམིགས་པ་མི་མཐོང་བ་དེའི་ཚེ་ཡང་དག་པ་
མཐོང་བ་ཡིན་ནོ། །དེ་ལྟར་ཆོས་དེ་དག་དེ་བཞིན་གཤེགས་པས་མཉམ་པ་ཉིད་ཀྱིས་མཉམ་པར་
མངོན་པར་རྫོགས་པར་སངས་རྒྱས་སོ། །གང་ཞིག་དེ་ལྟར་མེད་པའི་རྒྱུ་མཚན་གྱི་དམིགས་པ་མ་
མཐོང་བའི་ཕྱིར་དང་། ཡོད་པའི་ཡང་དག་པ་ཇི་ལྟ་བ་བཞིན་དུ་གྱུར་པ་དོན་དམ་པའི་བདེན་པ་མཐོང་
བའི་ཕྱིར་དེ་གཉིས་ཀ་བསལ་བ་མེད་པ་དང་གཞག་པ་མེད་པར་མཉམ་པ་ཉིད་ཀྱི་ཡེ་ཤེས་ཀྱིས་
ཆོས་ཐམས་ཅད་མཉམ་པ་ཉིད་དུ་མངོན་པར་བྱང་ཆུབ་པ་དེ་ནི་གང་ཞིག་སྐྱེས་པས་གཅིག་ཤོས་
གཏན་བྲལ་བ་དང༌། མེད་པར་རྟོགས་པར་འགྱུར་བ་དེ་ཁོ་ན་མཐོང་བའི་གེགས་ཀྱི་རྣམ་པ་འདི་
མཐའ་དག་གི་གཉེན་པོར་རིག་པར་བྱའོ། །འགོག་པའི་བདེན་པའི་མིང་ཅན་ཆོས་ཀྱི་སྐུ་ཐོབ་པའི་རྒྱུ་
རྣམ་པར་རྟོག་པ་མེད་པའི་ཡེ་ཤེས་མཐོང་བ་དང་བསྒོམ་པའི་ལམ་དེ་ཡང་རྒྱས་པར་ནི་ཤེས་རབ་ཀྱི་
ཕ་རོལ་ཏུ་ཕྱིན་པའི་མདོའི་རྗེས་སུ་འབྲངས་ཏེ་རིག་པར་བྱའོ། །
ཐེག་པ་ཆེན་པོའི་ཆོས་དཀོན་མཆོག་དེ་ལས་ཕྱིར་མི་ལྡོག་པའི་བྱང་སེམས་ཀྱི་ཚོགས་རིན་པོ་ཆེ་
འབྱུང་བས། དེའི་རྗེས་ཐོགས་སུ་དེའི་དབང་དུ་བྱས་ནས་ཚིགས་སུ་བཅད་པ། སེམས་དེ་རང་བཞིན་
འོད་གསལ་བས་ན་ཉོན་མོངས་ངོ་བོ་མེད་གཟིགས་པས། །གང་དག་འགྲོ་ཀུན་བདག་མེད་མཐའ་
ཞི་ཡང་དག་རྟོགས་ནས་ཐམས་ཅད་ལ། །རྫོགས་པའི་སངས་རྒྱས་རྗེས་ཞུགས་གཟིགས་པ་སྒྲིབ་པ་མེད་
པ་བློ་མངའ་བ། །སེམས་ཅན་རྣམ་དག་མཐའ་ཡས་ཡུལ་ཅན་ཡེ་ཤེས་གཟིགས་མངའ་དེ་ལ་འདུད། །
འདིས་ཅི་བསྟན་ཅེ་ན། ཇི་བཞིན་ཇི་སྙེད་ནང་གི་ནི། །ཡེ་ཤེས་གཟིགས་པ་དག་པའི་ཕྱིར། །བློ་ལྡན་
ཕྱིར་མི་ལྡོག་པའི་ཚོགས། །བླ་མེད་ཡོན་ཏན་དང་ལྡན་ཉིད། །འདིས་ནི་མདོར་བསྡུ་ན་ཇི་ལྟ་བ་བཞིན་
ཡོད་པ་རྟོགས་པ་དང་ཇི་སྙེད་པ་རྟོགས་པ་སྟེ་རྒྱུ་གཉིས་ཀྱིས་འཇིག་རྟེན་ལས་འདས་པའི་ཡེ་ཤེས་
ཀྱིས་གཟིགས་པ་རྣམ་པར་དག་པ་ཕྱིར་མི་ལྡོག་པའི་བྱང་ཆུབ་སེམས་དཔའི་ཚོགས་དཀོན་མཆོག་བླ་
ན་མེད་པའི་ཡོན་ཏན་དང་ལྡན་པ་ཉིད་བསྟན་ཏོ། །་
དེ་དག་གི་རྒྱས་པར་བཤད་པ་ནི། འགྲོ་བ་ཞི་བའི་ཆོས་ཉིད་དུ། །རྟོགས་ཕྱིར་ཇི་ལྟ་ཉིད་དེ་ཡང་། །
རང་བཞིན་གྱིས་ནི་ཡོངས་དག་ཕྱིར། །ཉོན་མོངས་གདོད་ནས་ཟད་ཕྱིར་རོ། །དེ་ལ་ཇི་ལྟ་བ་བཞིན་
38



རིན་ཆེན་ཡེ་ཤེས།
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། ། པོད་དང་པོ།
ཡོད་པ་རྟོགས་པ་ཉིད་ནི་འགྲོ་བ་ཐམས་ཅད་ཀྱི་རྒྱུད་ཆོས་དང་གང་ཟག ཅེས་བྱ་བའི་བདག་མེད་
པའི་མཐའ་ཇི་ལྟ་བ་བཞིན་རྟོགས་པ་ལས་རིག་པར་བྱའོ། །གཏན་དུ་གཟོད་མ་ནས་ཞི་བའི་ངོ་བོ་
ཉིད་ཀྱིས་གང་ཟག་དང་ཆོས་ཐོག་མ་ནས་གཏན་མེད་པའི་རང་བཞིན་དུ་རྟོགས་པས་ཕྱིས་འཇིག་པ་
མེད་པའི་ཚུལ་དུ་རྟོགས་པ་དེ་ཡང་མདོར་བསྡུ་ན་རྒྱུ་གཉིས་ལས་སྐྱེ་སྟེ། སེམས་རང་བཞིན་གྱིས་འོད་
གསལ་བར་མཐོང་བའི་ཕྱིར་དང༌། དེ་ཉེ་བའི་ཉོན་མོངས་པ་གདོད་མ་ནས་ཟད་ཅིང་འགགས་པར་
མཐོང་བའི་ཕྱིར་རོ། །དེ་ལ་སེམས་རང་བཞིན་གྱིས་འོད་གསལ་བ་གང་ཡིན་པ་དང༌། དེའི་ཉེ་བའི་
ཉོན་མོངས་པ་ཞེས་བྱ་བ་གང་ཡིན་པ་འདི་གཉིས་ནི་དགེ་བ་དང་མི་དགེ་བའི་སེམས་དག་ལས་གཅིག་
རྒྱུ་བས་སེམས་གཉིས་པ་འཚམས་སྦྱོར་བ་མེད་པའི་ཚུལ་གྱིས་ཟག་པ་མེད་པའི་དབྱིངས་ལ་མཆོག་
ཏུ་རྟོགས་པར་དཀའ་བ་ཡིན་ནོ། །དཔལ་ཕྲེང་གིས་ཞུས་པའི་མདོ་ལས། བཅོམ་ལྡན་འདས་དེ་བཞིན་
གཤེགས་པའི་སྙིང་པོ་ཡང་བདག་མ་ལགས། སེམས་ཅན་མ་ལགས། སྲོག་མ་ལགས། གང་ཟག་
མ་ལགས་ཏེ། ཞེས་པ་ནས། བཅོམ་ལྡན་འདས་དེ་བཞིན་གཤེགས་པའི་སྙིང་པོ་འདི་ནི་དམ་པའི་ཆོས་
ཀྱི་དབྱིངས་ཀྱི་སྙིང་པོ་ལགས་སོ། །ཆོས་ཀྱི་སྐུའི་སྙིང་པོ་ལགས་སོ། །འཇིག་རྟེན་ལས་འདས་པའི་
ཆོས་ཀྱི་སྙིང་པོ་ལགས་སོ། །རང་བཞིན་གྱིས་ཡོངས་སུ་དག་པའི་ཆོས་ཀྱི་སྙིང་པོ་ལགས་སོ། །བཅོམ་
ལྡན་འདས་དེ་བཞིན་གཤེགས་པའི་སྙིང་པོ་རང་བཞིན་གྱིས་ཡོངས་སུ་དག་པ་གློ་བུར་གྱི་ཉེ་བའི་
ཉོན་མོངས་པས་ཉེ་བར་ཉོན་མོངས་པ་འདི་ནི་དེ་བཞིན་གཤེགས་པའི་ཡུལ་ཏེ་བསམ་གྱིས་མི་ཁྱབ་
པོ་སྙམ་བདག་བགྱིད་དོ། །དེ་ཅིའི་སླད་དུ་ཞེ་ན། བཅོམ་ལྡན་འདས་དགེ་བའི་སེམས་ནི་སྐད་ཅིག་
པ་སྟེ། ཉོན་མོངས་པ་རྣམས་ཀྱིས་ཀུན་ནས་ཉོན་མོངས་པ་མ་ལགས། བཅོམ་ལྡན་འདས་མི་དགེ་
བའི་སེམས་ཀྱང་སྐད་ཅིག་པ་སྟེ་སེམས་དེ་ཡང་ཉོན་མོངས་པ་རྣམས་ཀྱིས་ཀུན་ནས་ཉོན་མོངས་པ་
མ་ལགས་པའི་སླད་དུའོ། །བཅོམ་ལྡན་འདས་ཉོན་མོངས་པ་རྣམས་ནི་སེམས་ལ་མི་རེག སེམས་ཀྱང་
ཉོན་མོངས་པ་རྣམས་ལ་མི་རེག་པ་ལགས་ན། བཅོམ་ལྡན་འདས་འདི་ལ་ཇི་ལྟར་སེམས་མི་རེག་
པའི་ཆོས་ཅན་ཉེ་བར་ཉོན་མོངས་པར་འགྱུར། བཅོམ་ལྡན་འདས་ཉེ་བའི་ཉོན་མོངས་པ་ཡང་མ་མཆིས་
ལ་སེམས་ཉེ་བའི་ཉོན་མོངས་པ་ཡང་མ་མཆིས་པས། བཅོམ་ལྡན་འདས་སེམས་རང་བཞིན་གྱིས་
ཡོངས་སུ་དག་པའི་ཉེ་བའི་ཉོན་མོངས་པའི་དོན་ནི་ཁོང་དུ་ཆུད་པར་དཀའ་བ་ལགས་ཏེ། ཞེས་པ་ནས་
39



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
བཟུངས་ཏེ། སེམས་རང་བཞིན་གྱིས་ཡོངས་སུ་དག་པའི་ཉེ་བའི་ཉོན་མོངས་པའི་དོན་ནི་རྟོགས་
པར་དཀའོ། །ཞེས་པ་ལ་སོགས་པ་གསུངས་ཏེ། ཇི་ལྟ་བ་བཞིན་དུ་ཡོད་པ་ནས་བརྩམས་ནས་རྟོགས་
པར་དཀའ་བའི་དོན་རྒྱས་པར་བསྟན་པ་ནི་མདོ་ཇི་ལྟ་བ་བཞིན་དུ་རིག་པར་བྱའོ། །ཤེས་བྱ་མཐར་
ཐུག་རྟོགས་པའི་བློས། །ཐམས་ཅད་མཁྱེན་པའི་ཆོས་ཉིད་ནི། །སེམས་ཅན་ཐམས་ཅད་ལ་ཡོད་པ། །
མཐོང་ཕྱིར་ཇི་སྙེད་ཡོད་པ་ཉིད། །དེ་ལ་ཇི་སྙེད་ཡོད་པ་རྟོགས་པ་ཉིད་ནི་ཤེས་བྱའི་དངོས་པོ་མཐར་
ཐུག་པ་རྟོགས་པ་འཇིག་རྟེན་ལས་འདས་པའི་ཤེས་རབ་ཀྱིས་སེམས་ཅན་ཐམས་ཅད་ལ་ཐ་ན་དུད་
འགྲོའི་སྐྱེ་གནས་སུ་གྱུར་པ་རྣམས་ལ་ཡང་དེ་བཞིན་གཤེགས་པའི་སྙིང་པོ་ཡོད་པ་ཉིད་མཐོང་བ་ལས་
རིག་པར་བྱའོ། །བྱང་ཆུབ་སེམས་དཔའི་ཇི་ལྟ་བ་དང་ཇི་སྙེད་པ་མཐོང་བ་དེ་ཡང་བྱང་ཆུབ་སེམས་དཔའི་
ས་དང་པོ་ཉིད་ལ་སྐྱེ་སྟེ། ཆོས་ཀྱི་དབྱིངས་ཀུན་ཏུ་འགྲོ་བའི་དོན་དུ་རྟོགས་པའི་ཕྱིར་རོ། །ཡེ་ཤེས་དེ་
གཉིས་ཀྱི་ཁྱད་པར་སྒྲིབ་པ་མེད་པའི་བློ་དང་ལྡན་པའི་ཆ་བཤད་པ་ནི། དེ་ལྟར་རྟོགས་པ་གང་ཡིན་
དེ༑ ༑སོ་སོ་རང་ཤེས་མཐོ་བ་ཉིད། །དྲི་མེད་དབྱིངས་ལ་ཆགས་མེད་དང་། །ཐོགས་མེད་ཕྱིར་དེ་དག་
པ་ཡིན། །ཞེས་གསུངས་ཏེ། དེ་ལྟར་བྱང་ཆུབ་སེམས་དཔའ་རྣམས་ཀྱིས་ཇི་ལྟ་བ་བཞིན་དུ་ཡོད་པ་
ཉིད་དང་། ཇི་སྙེད་པ་ཡོད་པ་ཉིད་རྟོགས་པའི་རྣམ་པ་འདིས། ས་དང་པོ་ཡན་ཆད་འཇིག་རྟེན་ལས་
འདས་པའི་ལམ་རྟོགས་པ་གང་ཡིན་པ་དེ་ནི་འཕགས་པ་རྣམས་ཀྱི་གཞན་དང་ཐུན་མོང་མ་ཡིན་པ་
སོ་སོ་རང་གི་མཉམ་གཞག་འཇིག་རྟེན་ལས་འདས་པའི་ཡེ་ཤེས་ཀྱིས་གཟིགས་པར་འདོད་དོ། །དེ་
ཡང་མདོར་བསྡུ་ན་རྒྱུ་གཉིས་ཀྱིས་གཅིག་ཤོས་ཉི་ཚེ་བའི་ཡེ་ཤེས་ཀྱིས་མཐོང་བ་ལ་ལྟོས་ནས་ཤིན་
ཏུ་རྣམ་པར་དག་པ་ཞེས་བརྗོད་དོ། །གཉིས་པོ་གང་གིས་ཤེ་ན་ཆགས་པ་མེད་པའི་ཕྱིར་དང་ཐོགས་
པ་མེད་པའི་ཕྱིར་རོ། །དེ་ལ་ཇི་ལྟ་བ་བཞིན་ཡོད་པ་ཉིད་ཀྱིས་སེམས་ཅན་གྱི་ཁམས་རང་བཞིན་གྱིས་
རྣམ་པར་དག་པའི་ཡུན་གྱི་ཕྱིར་ན་ཡུལ་ཆགས་པ་མེད་པ་ཡིན་ལ། ཇི་སྙེད་ཡོད་པ་ཉིད་ཀྱིས་ཤེས་
བྱའི་དངོས་པོ་མཐའ་མེད་པའི་ཡུན་གྱི་ཕྱིར་ནི་ཤེས་བྱ་རྣམས་ལ་ཐོགས་པ་མེད་པ་ཡིན་ཏེ་དེའི་ཕྱིར་
ཡེ་ཤེས་དེ་གཉིས་དག་པ་ཡིན་ནོ། ། ད་
དེས་ན་སྐྱབས་གནས་སུ་སྒྲུབ་པའི་སྒོ་ནས་མཇུག་བསྡུ་བ་ནི། ཡེ་ཤེས་གཟིགས་པ་དག་པས་ན། །
སངས་རྒྱས་ཡེ་ཤེས་བླ་མེད་ཕྱིར། །འཕགས་པ་ཕྱིར་མི་ལྡོག་པ་ནི། །ལུས་ཅན་ཀུན་གྱི་སྐྱབས་ཡིན་



པོད་དང་པོ།
རིན་ཆེན་ཡེ་ཤེས། ། རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། །
ནོ༑ ༑ཞེས་གསུངས་ཏེ། དེ་ལྟར་ཕྱིར་མི་ལྡོག་པའི་ས་ལ་གནས་པའི་བྱང་ཆུབ་སེམས་དཔའ་རྣམས་
ཀྱི་ཡེ་ཤེས་ཀྱི་ཇི་ལྟ་བ་དང་ཇི་སྙེད་པ་གཟིགས་པ་དེ་ནི་བླ་ན་མེད་པའི་ཡེ་ཤེས་ཀྱི་གཟིགས་པ་རྣམ་
པར་དག་པ་དང་ཉེ་བར་གནས་པར་གྱུར་པའི་ཕྱིར་རམ། ཡེ་ཤེས་གང་དང་ལྡན་པས་ཕྱིར་མི་ལྡོག་
པའི་བྱང་ཆུབ་སེམས་དཔའ་སེམས་ཅན་ཐམས་ཅད་ཀྱི་སྐྱབས་སུ་གྱུར་པ་ཉིད་དུ་འགྱུར་བ་གང་ཡིན་
པ་དེ་ནི་དེ་ལས་གཞན་ཚུལ་ཁྲིམས་དང་ཏིང་ངེ་འཛིན་ལ་སོགས་པ་བྱང་ཆུབ་སེམས་དཔའི་ཡོན་ཏན་
རྣམས་ལས་ཁྱད་པར་དུ་འཕགས་པས་ན་བླ་ན་མེད་པ་ཉིད་དུ་རིག་པར་བྱའོ། །བྱང་ཆུབ་སེམས་
དཔའི་དགེ་འདུན་གྱི་རྗེས་ཐོགས་སུ་ཉན་ཐོས་ཀྱི་དགེ་འདུན་དཀོན་མཆོག་ནི་མ་སྨོས་ཏེ། ཐེག་པ་
ཆེན་པོ་པ་རྣམས་ཀྱིས་མཆོད་པར་འོས་པ་མ་ཡིན་པའི་ཕྱིར་རོ། །མཁས་པ་བྱང་ཆུབ་སེམས་དཔའ་
དང་ཉན་ཐོས་ཀྱི་ཡོན་ཏན་གྱི་ཁྱད་པར་ཤེས་པ་ནི་ནམ་ཡང་། བྱང་ཆུབ་ཆེན་པོའི་བསོད་ནམས་དང་
ཡེ་ཤེས་ཀྱི་ཚོགས་རྒྱ་ཆེན་པོ་རྫོགས་པར་བྱེད་པ། ཤེས་རབ་དང་སྙིང་རྗེའི་དཀྱིལ་འཁོར་ཅན། གཞལ་
དུ་མེད་པའི་སེམས་ཅན་གྱི་ཁམས་སྣང་བར་ཉེ་བར་གནས་པ། བླ་ན་མེད་པ་དེ་བཞིན་གཤེགས་
པའི་ཟླ་བ་ཉ་བ་ཐོབ་པ་དང་རྗེས་སུ་མཐུན་པའི་ལམ་དུ་ཞུགས་པ་བྱང་ཆུབ་སེམས་དཔའི་ཟླ་བ་ཚེས་
པ་དོར་ནས། ཉི་རྩེ་བའི་ཡེ་ཤེས་ཀྱི་མཐར་ཐུག་པ་སྐར་མའི་གཟུགས་ལྟར་རང་གི་རྒྱུད་སྣང་བར་ཉེ་
བར་གནས་པོའི་ཉན་ཐོས་ལ་ཕྱག་བྱེད་པ་ནི་མ་ཡིན་ཏེ། གཞན་ལ་ཕན་པའི་བསམ་པ་རྣམ་པར་དག་
པའི་ཕྱིར་ལ། ཡང་དག་པར་བསྟེན་པའི་ཡོན་ཏན་ཉིད་ཀྱིས་སེམས་དང་པོ་བསྐྱེད་པའི་བྱང་ཆུབ་སེམས་
དཔས་ཀྱང་། རྗེས་སུ་བརྩེ་བ་མེད་པ་གཞན་རྒྱས་པར་བྱེད་པ་དང་མི་ལྡན་པ། འཕགས་པ་ཉན་ཐོས་
ཟག་པ་མེད་པའི་ཚུལ་ཁྲིམས་ཀྱི་སྡོམ་པ་རྣམ་པར་དག་པའི་མཐར་ཕྱིན་པར་གྱུར་པ་ཡང་ཟིལ་གྱིས་
གནོན་ན། དེ་ལས་གཞན་པའི་ཡོན་ཏན་དབང་བཅུ་དང་སོ་སོ་ཡང་དག་པར་རིག་པ་བཞི་ལ་སོགས་
པ་དང་ལྡན་པས་ལྟ་ཅི་སྨོས་དེས་ན་ཉན་ཐོས་ཀྱི་དགེ་འདུན་གྱིས་བྱང་སེམས་ལ་མཆོད་པ་ལ་སོགས་
པར་འོས་ཀྱི། བྱང་སེམས་ནི་ཉན་ཐོས་ཀྱི་དགེ་འདུན་ལ་ཕྱག་དང་མཆོད་པ་དང་སྐྱབས་སུ་འགྲོ་བར་
འོས་པ་མ་ཡིན་ནོ། །གང་གི་ཕྱིར་མདོ་དག་ལས། གང་ཞིག་ཚུལ་ཁྲིམས་བདག་དོན་བྱེད་པས་རྣམ་
རྒྱས་ཤིང༌། །ཚུལ་ཁྲིམས་འཆལ་པའི་སེམས་ཅན་རྣམས་ལ་བརྩེ་བྲལ་བ། །བདག་ཉིད་རྒྱས་བྱེད་
ཚུལ་ཁྲིམས་ནོར་གྱིས་རབ་དག་པ། །འཕགས་པ་དེ་ནི་ཚུལ་ཁྲིམས་རྣམ་པར་དག་མི་བརྗོད། །གང་



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
ཞིག་གཞན་ལ་མཆོག་ཏུ་སྙིང་རྗེ་བསྐྱེད་ནས་ནི། །ཚུལ་ཁྲིམས་ཡང་དག་བླངས་པ་བྱས་ཏེ་མེ་རླུང་
དང༌། །ཆུ་དང་ས་བཞིན་གཞན་དག་ཉེ་བར་འཚོ་བྱེད་པ། །དེ་ནི་ཁྲིམས་ལྡན་གཞན་ནི་དེའི་གཟུགས་
བརྙན་ཡིན། །ཞེས་བཤད་པ་དང་། བློ་གྲོས་རྒྱ་མཚོས་ཞུས་པའི་མདོ་ལས། ཤ་ར་དྭ་ཏིའི་བུ་འདི་ལྟ་
སྟེ་དཔེར་ན། བ་ལང་གི་རྗེས་ཀྱི་ཆུ་ལས་རིན་པོ་ཆེ་ཐམས་ཅད་མི་འབྱུང་ངོ༌། །ཤ་ར་དྭ་ཏིའི་བུ་དེ་
བཞིན་དུ་ཉན་ཐོས་ཀྱི་ཚུལ་ཁྲིམས་ལས་དཀོན་མཆོག་གསུམ་པོ་དག་མི་འབྱུང་ངོ༌། །ཤ་ར་དྭ་ཏིའི་
བུ་འདི་ལྟ་སྟེ་དཔེར་ན། རྒྱ་མཚོ་ཆེན་པོ་ལས་རིན་པོ་ཆེ་ཐམས་ཅད་འབྱུང་ངོ༌། །ཤ་ར་དྭ་ཏིའི་བུ་དེ་
བཞིན་དུ་བྱང་ཆུབ་སེམས་དཔའི་ཚུལ་ཁྲིམས་དང་ཐོས་པའི་རྒྱ་མཚོ་ལས་སངས་རྒྱས་དཀོན་མཆོག་
དང་ཆོས་དཀོན་མཆོག་དང་དགེ་འདུན་དཀོན་མཆོག་སྟེ་དཀོན་མཆོག་གསུམ་པོ་དེ་དག་འབྱུང་ངོ༌། །
ཞེས་གསུངས་པ་དང་། འོད་སྲུང་གིས་ཞུས་པའི་མདོ་ལས། འོད་སྲུང་འདི་ལྟ་སྟེ་དཔེར་ན་ཟླ་བའི་དཀྱིལ་
འཁོར་བཏང་སྟེ། སུས་ཀྱང་སྐར་མའི་ཚོགས་ལ་ནམ་ཡང་ཕྱག་མ་བྱས་སོ། །འོད་སྲུང་དེ་བཞིན་དུ་
མཁས་པ་རྣམས་ཀྱང་བྱང་སེམས་བདག་ལ་ཕན་པ་དང་གཞན་ལ་ཕན་པའི་སྙིང་རྗེ་ཆེན་པོ་དང་ལྡན་
པ༑ ངའི་བསླབ་པ་ལ་ཞུགས་པ་བཏང་སྟེ་ཉན་ཐོས་ལ་ནམ་ཡང་ཕྱག་མི་འཚལ་ལོ། །དེ་ལ་འདི་སྐད་
ཅེས་བྱ་སྟེ། སུས་ཀྱང་ཟླ་བ་རྣམ་པར་སྤངས་ནས་སུ། །སྐར་མའི་ཚོགས་ལ་ནམ་ཡང་ཕྱག་མ་བྱས། །
དེ་བཞིན་བསླབ་ལ་ཞུགས་པ་ནམ་དུ་ཡང་། །ང་སྲས་བཏང་སྟེ་ཉན་ཐོས་ཕྱག་མི་འཚལ། །ཞེས་པ་
དང༌། མྱ་ངན་མེད་ཀྱིས་བྱིན་པ་ལུང་བསྟན་པའི་མདོ་ལས། ཡབ་ཅི་རི་དྭགས་ཀྱི་རྒྱལ་པ་སེང་གེ །ཝ་
ལ་ལྡང་བའམ། བསྒྱུར་མཆི་བ་གསན་ཏམ་གཟིགས་སམ། རྒྱལ་པོས་སྨྲས་པ། བུ་མོ་དེ་ནི་མ་ཡིན་
ནོ༑ ༑བུ་མོས་སྨྲས་པ། ཡབ་སུ་ཞིག་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་
བསྐྱེད་ནས་བྱམས་པ་ཆེན་པོ་དང་སྙིང་རྗེ་ཆེན་པོའི་སྒྲ་བསྒྲགས་པ། དམན་པ་ལ་མོས་པའི་ཉན་ཐོས་
ཝ་ལྟ་བུར་གྱུར་པ། བྱམས་པ་ཆེན་པོ་དང་སྙིང་རྗེ་ཆེན་པོ་དང་བྲལ་བ་དག་ལ་དགའ་ཞིང་ལྡང་བའམ།
བསྒྱུར་མཆི་བའམ་ཕྱག་འཚལ་བའམ་བཀུར་སྟི་བགྱིད། ཅེས་པ་ནས་ཡབ། སུ་ཞིག་སངས་རྒྱས་
བཅོམ་ལྡན་འདས་རྣམས་ཀྱི་ཆེ་བ་ཉིད། ཤེས་རབ་དང་བསོད་ནམས་དང་ཡེ་ཤེས་དང་ཡོན་ཏན་ཉི་
མ་དང་ཟླ་བའི་སྣང་བ་དཔག་ཏུ་མེད་པ་ལྟ་བུ་ཐོབ་ནས། སྲིན་བུ་མེ་ཁྱེར་གྱི་འོད་ལྟ་བུ་རང་གི་རྒྱུད་
ལ་སྣང་བ་གནས་པ། གཞན་གྱི་སྒྲའི་རྗེས་སུ་སོང་བའི་ཉན་ཐོས་དག་གི་རྣམ་པར་གྲོལ་བ་ལ་འདོད་



རིན་ཆེན་ཡེ་ཤེས། །
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ།
པོད་དང་པོ།
པ་བསྐྱེད་པར་བགྱིད། ཅེས་པ་ལ་སོགས་པ་རྒྱ་ཆེར་གསུངས་སོ། ། དེ་
དེ་ལ་དོན་གང་ཟག་གང་གི་དབང་དུ་བྱས་ནས་བཅོམ་ལྡན་འདས་ཀྱིས་སྐྱབས་གསུམ་རྣམ་པར་
གཞག་པ་མཛད་ཅེ་ན། གནས་སྐབས་རེ་ཞིག་སྐྱབས་གནས་གསུམ་དུ་རྣམ་པར་གཞག་པ་གསུངས་
པ་ནི། སྟོན་པ་བསྟན་པ་སློབ་དོན་གྱིས། །ཐེག་གསུམ་པ་དང་བྱེད་གསུམ་ལ། །མོས་པ་རྣམས་ཀྱི་
དབང་བྱས་ནས། །སྐྱབས་གསུམ་རྣམ་པར་གཞག་པ་ཡིན། །ཞེས་གསུངས་ཏེ། སྟོན་པ་སངས་རྒྱས་
ཀྱི་ཡོན་ཏན་བསྟན་པའི་དོན་དུ། སངས་རྒྱས་ཀྱི་དངོས་པོ་ཉིད་དོན་དུ་གཉེར་བར་ཞུགས་པའི་བྱང་
ཆུབ་སེམས་དཔའི་གང་ཟག་དང་། ལམ་ལ་མ་ཞུགས་ཀྱང་དང་པོ་ཉིད་ནས་ཐེག་ཆེན་གྱི་རིགས་ཅན་
ཡིན་པ་མངོན་པར་མཐོ་བ་ཐོབ་པར་འདོད་པས་སངས་རྒྱས་ལ་མཆོད་པ་ལ་སོགས་པ་མཆོག་ཏུ་བྱ་
བ་བྱེད་པར་མོས་པ་རྣམས་ཀྱི་དབང་དུ་བྱས་ནས་སངས་རྒྱས་ནི་སྐྱབས་ཡིན་ཏེ། རྐང་གཉིས་རྣམས་
ཀྱི་མཆོག་ཡིན་པའི་ཕྱིར་རོ། །ཞེས་བསྟན་ཅིང་རྣམ་པར་གཞག་གོ །སྟོན་པའི་བསྟན་པ་ཆོས་ཀྱི་ཡོན་
ཏན་བསྟན་པའི་དོན་དུ། རང་ཉིད་རྟེན་འབྲེལ་གྱི་ཆོས་ཟབ་མོ་རྗེས་སུ་རྟོགས་པར་བྱ་བའི་ཕྱིར་ཞུགས་
པ་རང་སངས་རྒྱས་ཀྱི་ཐེག་པ་པའི་གང་ཟག་དང༌། ལམ་ལ་མ་ཞུགས་ཀྱང་གནས་སྐབས་སུ་རང་
རྒྱལ་གྱི་རིགས་ཅན་ཡིན་པའམ། མངོན་པར་མཐོ་བ་ཐོབ་པར་འདོད་པས་ཆོས་ལ་མཆོད་པ་ལ་སོགས་
པ་མཆོག་ཏུ་བྱ་བ་བྱེད་པར་མོས་པ་རྣམས་ཀྱི་དབང་དུ་བྱས་ནས་ཆོས་ནི་སྐྱབས་ཡིན་ཏེ། འདོད་
ཆགས་དང་བྲལ་བ་རྣམས་ཀྱི་མཆོག་ཡིན་པའི་ཕྱིར་རོ། །ཞེས་བསྟན་ཅིང་རྣམ་པར་གཞག་གོ །སྟོན་
པའི་བསྟན་པ་ལ་ལེགས་པར་ཞུགས་པ་སློབ་མ་དགེ་འདུན་གྱི་ཡོན་ཏན་བསྟན་པའི་དོན་དུ་ཉན་ཐོས་
ཀྱི་བྱང་ཆུབ་ཐོབ་པར་བྱ་བའི་ཕྱིར་གཞན་ལ་ཐོས་པའི་སྒྲའི་རྗེས་སུ་རྟོགས་པའི་ཕྱིར་ཞུགས་པ་ཉན་
ཐོས་ཀྱི་ཐེག་པ་པའི་གང་ཟག་དང༌། ཉན་ཐོས་ཀྱི་ཐེག་པ་ལ་མ་ཞུགས་ཀྱང་གནས་སྐབས་སུ་ཉན་
ཐོས་ཀྱི་རིགས་ཅན་ཡིན་པའམ། མངོན་པར་མཐོ་བ་ཐོབ་པར་འདོད་པས་དགེ་འདུན་ལ་མཆོད་པ་
ལ་སོགས་པ་མཆོག་ཏུ་བྱ་བ་བྱེད་པར་མོས་པ་རྣམས་ཀྱི་དབང་དུ་བྱས་ནས་དགེ་འདུན་ནི་སྐྱབས་
ཡིན་ཏེ། ཚོགས་རྣམས་ཀྱི་མཆོག་ཡིན་པའི་ཕྱིར་རོ། །ཞེས་བསྟན་ཅིང་རྣམ་པར་གཞག་གོ །དེ་ལྟར་
ན་འདིས་ནི་མདོར་བསྡུ་ན་དོན་རྣམ་པ་གསུམ་གྱིས་ཐེག་པ་གསུམ་ལ་ཞུགས་པའི་གང་ཟག་གསུམ་
དང༌། མ་ཞུགས་པའི་གང་ཟག་གསུམ་འམ་ངེས་པར་ལེགས་པར་འདོད་པ་གསུམ་དང༌། མངོན་



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
པར་མཐོ་བ་འདོད་པ་གསུམ་སྟེ་གང་ཟག་དྲུག་གི་དབང་དུ་བྱས་ནས་བཅོམ་ལྡན་འདས་ཀྱིས་སྐྱབས་
གསུམ་དུ་རབ་ཏུ་དབྱེ་བ་བསྟན་པ་ཡིན་ནོ། །རྣམ་པར་གཞག་པ་འདི་ནི་ཀུན་རྫོབ་ཀྱི་རྟེན་ལ་གནས་
པས་སེམས་ཅན་རྣམས་ཐེག་པ་ལ་རིམ་གྱིས་གཞུག་པའི་དོན་དུ་ཡིན་ནོ། །དེ་ལ་ཐེག་པ་གསུམ་དང་
རང་གི་འབྲས་བུ་མཐར་ཐུག་པ་དེ་དང་དེ་བདག་རྒྱུད་ལ་ཐོབ་པར་འདོད་ནས། སྔར་གྲུབ་ཟིན་གྱི་
དཀོན་མཆོག་གསུམ་ལ་སྟོན་པ་དང་ལམ་དང་གྲོགས་ཀྱི་དམ་པར་འཛིན་པའི་སྒོ་ནས་སྐྱབས་སུ་འགྲོ་
བར་ཁས་ལེན་པ་ནི་རང་རང་གི་སྐྱབས་སུ་འགྲོ་བ་ཡང་དག་པ་ཡིན་ནོ། །
ད་ནི་མཐར་ཐུག་གི་སྐྱབས་གནས་གཅིག་ཉིད་དུ་སྒྲུབ་པ་ནི། གལ་ཏེ་དཀོན་མཆོག་གསུམ་
པོ་ཐམས་ཅད་མཐར་ཐུག་གི་སྐྱབས་གནས་མ་ཡིན་ནམ་ཞེ་ན་མ་ཡིན་ཏེ། སྤང་ཕྱིར་བསླུ་བའི་ཆོས་
ཅན་ཕྱིར། །མེད་ཕྱིར་འཇིགས་དང་བཅས་པའི་ཕྱིར། །ཆོས་རྣམ་གཉིས་དང་འཕགས་པའི་ཚོགས། །
གཏན་གྱི་སྐྱབས་མཆོག་མ་ཡིན་ནོ། །ཞེས་གསུངས་ཏེ་མཐར་ཐུག་གི་སྐྱབས་ནི་རང་ཉིད་འཇིགས་
པ་མེད་པའི་སར་ཕྱིན་པ་དང་། ཆོས་མི་ཟད་པ་དང་། རྟག་པ་དང༌། བརྟན་པའི་མཐར་ཐུག་པ་དང༌།
གཞན་འཇིགས་པ་ལས་སྐྱོབ་པའི་ནུས་པ་དང་ལྡན་པ་ཡིན་ན། འདིར་ཆོས་ནི་རྣམ་པ་གཉིས་ཏེ།
བསྟན་པའི་ཆོས་དང་། རྟོགས་པའི་ཆོས་སོ། །་ ། །
དེ་ལ་བསྟན་པའི་ཆོས་ནི་མདོའི་སྡེ་དང༌། དབྱངས་ཀྱིས་སྙད་པ་ལ་སོགས་པ་བསྟན་པ་རྗོད་
པ་སྟེ། དེ་རྣམས་ནི་མིང་དང་ཚིག་དང་ཡི་གེའི་ཚོགས་ཀྱིས་བསྡུས་པའོ། །དེའང་ལམ་མངོན་པར་
རྟོགས་པའི་མཐར་ཐུག་པའི་ཕྱིར་ཆུ་ལ་རྒལ་ཟིན་པའི་གཟིངས་ལྟ་བུར་སྤང་བར་བྱ་བ་ཡིན་པའི་
ཕྱིར་ཏེ། ལམ་མངོན་པར་རྟོགས་ནས་ལུང་གི་ཆོས་འདོར་བར་བཤད་དོ། །མདོ་སྡེ་རྒྱན་ལས། དོན་
ཤེས་པ་ནི་ཆོས་རྣམས་ཀུན། །གཟིངས་དང་འདྲ་བ་ཉིད་དུ་རིག །ཅེས་གསུངས་པ་ལྟ་བུའོ། །རྟོགས་
པའི་ཆོས་ནི་རྒྱུ་དང་འབྲས་བུའི་དབྱེ་བས་རྣམ་པ་གཉིས་སྟེ། འདི་ལྟ་སྟེ། གང་གིས་རྟོགས་པ་ལམ་
གྱི་བདེན་པ་དང༌། གང་རྟོགས་པ་འགོག་པའི་བདེན་པ་སྟེ། དེ་ལ་ལམ་གྱི་བདེན་པ་ནི་འདུས་བྱས་
ཀྱི་མཚན་ཉིད་དུ་གཏོགས་ལ། འདུས་བྱས་ཀྱི་མཚན་ཉིད་དུ་གཏོགས་པ་གང་ཡིན་པ་དེ་ནི་བརྫུན་
པ་བསླུ་བའི་ཆོས་ཅན། གང་བརྫུན་པ་བསླུ་བའི་ཆོས་ཅན་དེ་ནི་མི་བདེན་པ། གང་མི་བདེན་པ་དེ་ནི་
མི་རྟག་པ། གང་མི་རྟག་པ་དེ་སྐྱབས་མ་ལགས་སོ། །དེ་སྐད་དུའང་། དཔལ་ཕྲེང་གིས་ཞུས་པའི་མདོ་



རིན་ཆེན་ཡེ་ཤེས།
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། པོད་དང་པོ།
ལས། བཅོམ་ལྡན་འདས་བདེན་པ་གསུམ་ནི་འདུས་བྱས་ཀྱི་མཚན་ཉིད་དུ་རྟོགས་པའི་སླད་དུ་སྟེ།
བཅོམ་ལྡན་འདས་གང་འདུས་བྱས་ཀྱི་མཚན་ཉིད་དུ་གཏོགས་པ་དེ་ནི་མི་རྟག་པ་ལགས་སོ། །གང་
མི་རྟག་པ་དེ་ནི་བརྫུན་པ་བསླུ་བའི་ཆོས་ཅན་ལགས་སོ། །བཅོམ་ལྡན་འདས་གང་བརྫུན་པ་བསླུ་
བའི་ཆོས་ཅན་དེ་ནི་མི་བདེན་པ་དང་མི་རྟག་པ་ལགས་ཏེ་སྐྱབས་མ་ལགས་སོ། ། བཅོམ་ལྡན་འདས་
དེ་ལྟ་ལགས་པས་འཕགས་པའི་སྡུག་བསྔལ་བདེན་པ་དང༌། ཀུན་འབྱུང་བ་བདེན་པ་དང༌། སྡུག་
བསྔལ་འགོག་པར་འགྲོ་བའི་ལམ་འཕགས་པའི་བདེན་པ་ཡང་ཡང་དག་པར་ན་མི་བདེན་པ་དང་མི་
རྟག་པ་ལགས་ཏེ་སྐྱབས་མ་ལགས་སོ། །ཞེས་སོ། །ལམ་དེས་རྟོགས་པའི་འགོག་པ་གང་ཡིན་པ་དེ་
ཡང་། ཉན་ཐོས་ཀྱི་ཚུལ་གྱིས་མར་མེ་རྒྱུན་ཆད་པ་བཞིན་དུ་ཉོན་མོངས་པ་དང་སྡུག་བསྔལ་མེད་པ་
ཙམ་གྱིས་རབ་ཏུ་ཕྱེ་བ་ཡིན་ལ། མེད་པ་ནི་སྐྱབས་ཡིན་པར་འོས་པ་མ་ཡིན་ཏེ། ནམ་མཁའི་མེ་ཏོག་
གམ་རི་བོང་གི་རྭ་བཞིན་ནོ། །དེས་ན་ཆོས་རྣམ་པ་གཉིས་པོ་དེ་ནི་མཐར་ཐུག་གི་སྐྱབས་མ་ཡིན་ནོ། །
གལ་ཏེ་མདོ་ལས། སྡུག་བསྔལ་འགོག་པའི་བདེན་པ་ཉིད་ནི་ཡང་དག་པར་ན་བདེན་པ་དང་རྟག་པ་
དང་སྐྱབས་ལགས་སོ། །ཞེས་པ་དང་འགལ་ལོ་ཞེ་ན། དེ་ནི་ཐེག་ཆེན་གྱི་མཐར་ཐུག་གི་འགོག་པ་
ཡིན་ལ། དེ་ཉིད་སངས་རྒྱས་ཀྱི་ཆོས་ཀྱི་སྐུ་ཡིན་ནོ། །འདིར་སངས་རྒྱས་སུ་མ་གཏོགས་པའི་ཆོས་དང་
དགེ་འདུན་མཐར་ཐུག་གི་སྐྱབས་མ་ཡིན་བར་སྟོན་པ་ཡིན་པས་མི་འགལ་ལོ། །དགེ་འདུན་ཞེས་བྱ་
བ་འདི་ནི་ཐེག་པ་གསུམ་དང་ལྡན་པའི་ཚོགས་ཀྱི་ཚིག་བླ་དྭགས་སོ། །ཐེག་པ་གསུམ་པོའི་ཚོགས་
དེ་ཡང་རྟག་ཏུ་འཇིགས་པ་དང་བཅས་པ་དེ་བཞིན་གཤེགས་པ་ལ་སྐྱབས་སུ་སོང་བ། ངེས་པར་འབྱུང་
བ་ཚོལ་བ། སློབ་པ་བྱ་བ་དང་བཅས་པ། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལ་ཞུགས་
པ་ཡིན་ནོ། །དེ་ལྟར་ཡང་མདོ་ལས། བཅོམ་ལྡན་འདས་ཆོས་ཤེས་བགྱི་བ་དེ་ནི་ཐེག་པ་གཅིག་གི་ལམ་
བསྟན་པའི་ཚིག་བླ་དྭགས་ལགས་སོ། །བཅོམ་ལྡན་འདས་དགེ་འདུན་ཞེས་བགྱི་བ་དེ་ནི་ཐེག་པ་
གསུམ་གྱི་ཚོགས་ཀྱི་ཚིག་བླ་དྭགས་ལགས་སོ། །བཅོམ་ལྡན་འདས་སྐྱབས་འདི་གཉིས་ནི་དེའི་ཡན་
ལག་གི་སྐྱབས་ཞེས་བགྱི་སྟེ་སྐྱབས་རབ་མ་ལགས་སོ། །དེ་ཅིའི་སླད་དུ་ཞེ་ན། བཅོམ་ལྡན་འདས་
ཐེག་པ་གཅིག་གི་ལམ་བསྟན་པའི་ཆོས་ཀྱང་ཆོས་ཀྱི་སྐུ་རྟོགས་པའི་མཐའ་ལགས་ཏེ། བཅོམ་ལྡན་
འདས་དེའི་ཕ་རོལ་ན་ཐེག་པ་གཅིག་གི་ལམ་བསྟན་པའི་ཆོས་ཀྱིས་ནི་བགྱི་བ་ཅི་ཡང་མ་མཆིས་སོ། །



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
བཅོམ་ལྡན་འདས་ཐེག་པ་གསུམ་པའི་ཚོགས་ཀྱང་འཇིགས་པ་དང་བཅས་པས་དེ་བཞིན་གཤེགས་
པ་ལ་སྐྱབས་སུ་མཆིས་པ་དང་། འབྱུང་བའི་ཐབས་ཚོལ་བ་དང༌། སློབ་པ་བགྱི་བ་དང་བཅས་པ་དང་།
བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལ་ཞུགས་པ་ལགས་སོ། །བཅོམ་ལྡན་འདས་དེ་ལྟར་
ན་སྐྱབས་འདི་གཉིས་ནི་སྐྱབས་ཀྱི་རབ་མ་ལགས་ཏེ། དུས་ཀྱི་མཐའ་མཆིས་པའི་སྐྱབས་ལགས་སོ། །
ཞེས་གསུངས་སོ། །ཇི་ལྟར་འཇིགས་པ་དང་བཅས་ཤེ་ན། གང་གི་ཕྱིར་དགྲ་བཅོམ་པ་ཡང་སྲིད་སྤངས་
པ་རྣམས་ཀྱང་ད་དུང་བག་ཆགས་མ་སྤངས་པའི་ཕྱིར་རྒྱུན་མི་འཆད་པར་རྟག་ཏུ་འདུ་བྱེད་ཐམས་ཅད་
ལ་མི་བཟོད་པར་འཇིགས་པའི་འདུ་ཤེས་ཉེ་བར་གནས་པར་འགྱུར་ཏེ། དཔེར་ན་རལ་གྲི་གདེངས་
པའི་སྐྱེས་བུ་ལ་བྱ་བ་བཞིན་ཏེ། དེས་ན་དེ་དག་ཀྱང་གཏན་དུ་བདེ་བའི་ངེས་པར་འབྱུང་བ་ཐོབ་པ་
མ་ཡིན་ནོ། །སྐྱབས་ནི་སྐྱབས་ཚོལ་བ་མ་ཡིན་ནོ། །ཇི་ལྟར་སེམས་ཅན་སྐྱབས་མེད་པ་འཇིགས་པ་
དེ་དང་དེས་འཇིགས་པ་དག་དེ་དང་དེ་ལས་ངེས་པར་འབྱུང་བ་ཚོལ་བ་དེ་བཞིན་དུ་དགྲ་བཅོམ་པ་
ལ་ཡང་འཇིགས་པ་དེ་ཡོད་དོ། །གང་གི་ཕྱིར་དེ་དག་འཇིགས་པས་འཇིགས་ཏེ་དེ་བཞིན་གཤེགས་
པ་ལ་སྐྱབས་སུ་འགྲོ་བ་ཡིན་ནོ། །གང་ཞིག་དེ་ལྟར་འཇིགས་པ་དང་བཅས་པའི་ཕྱིར་སྐྱབས་སུ་འགྲོ་
བ་དེ་ནི་གདོན་མི་ཟ་བར་འཇིགས་པ་ལས་ངེས་པར་འབྱུང་བ་ཚོལ་བའི་ཕྱིར་ནི་འཇིགས་པའི་གཞི་
དེ་སྤང་བའི་དབང་དུ་བྱས་ནས་སློབ་པ་བྱ་བ་དང་བཅས་པར་འགྱུར་རོ། །དེ་སྐད་དུའང་མདོ་ལས།
བཅོམ་ལྡན་འདས་དགྲ་བཅོམ་པ་རྣམས་དང༌། རང་སངས་རྒྱས་རྣམས་ཀྱང་དེ་བཞིན་གཤེགས་པ་
ཉིད་ལ་སྐྱབས་སུ་མཆི་བ་ལགས་ཏེ། བཅོམ་ལྡན་འདས་དགྲ་བཅོམ་པ་རྣམས་དང་། རང་སངས་རྒྱས་
རྣམས་ཀྱང་འཇིགས་པ་དང་བཅས་པ་ལགས་སོ། །དེ་ཅིའི་སླད་དུ་ཞེ་ན། བཅོམ་ལྡན་འདས། དགྲ་
བཅོམ་པ་རྣམས་དང༌། རང་སངས་རྒྱས་རྣམས་ཀྱང་འདུ་བྱེད་ཐམས་ཅད་ལ་མི་བཟོད་པར་འཇིགས་
པའི་འདུ་ཤེས་ཉེ་བར་གནས་པ་ལགས་པའི་སླད་དུའོ། །བཅོམ་ལྡན་འདས་དཔེར་ན་གཤེད་མས་
རལ་གྲི་གཟས་པ་བཞིན་ཏེ། བཅོམ་ལྡན་འདས་དེ་ལྟ་ལགས་པས། དེ་དག་ཀྱང་ངེས་པར་འབྱུང་བ་
ཤིན་ཏུ་བདེ་བ་ཐོབ་པ་མ་ལགས་སོ། །བཅོམ་ལྡན་འདས་དེ་ཅིའི་སླད་དུ་ཞེ་ན་སྐྱབས་སུ་གྱུར་པ་ནི་
སྐྱབས་གཞན་ཚོལ་བ་མ་མཆིས་པའི་སླད་དུའོ། །བཅོམ་ལྡན་འདས་ཇི་ལྟར་སེམས་ཅན་སྐྱབས་མ་
མཆིས་པ་རྣམས་གང་དང་གང་གིས་འཇིགས་སྐྲག་པའི་འཇིགས་སྐྲག་པ་དེ་དང་དེ་ལས་འབྱུང་བ་



རིན་ཆེན་ཡེ་ཤེས། -
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། པོད་དང་པོ།
ཚོལ་བ་དེ་བཞིན་དུ། བཅོམ་ལྡན་འདས་དགྲ་བཅོམ་པ་རྣམས་དང་རང་སངས་རྒྱས་རྣམས་ལའང་
འཇིགས་པ་དེ་མཆིས་ཏེ། འཇིགས་པ་དེས་སྐྱག་པས་དགྲ་བཅོམ་པ་རྣམས་དང༌། རང་སངས་རྒྱས་
རྣམས་ཀྱང་བཅོམ་ལྡན་འདས་ལ་སྐྱབས་སུ་མཆི་བར་ཁས་ལེན་པ་ལགས་སོ། །བཅོན་ལྡན་འདས་
དགྲ་བཅོམ་པ་རྣམས་དང་། རང་སངས་རྒྱས་རྣམས་ཀྱང་འཇིགས་པ་དང་བཅས་པ་ལགས་ཏེ། བཅོམ་
ལྡན་འདས་དེ་ལྟ་ལགས་པས་དགྲ་བཅོམ་པ་རྣམས་དང་རང་སངས་རྒྱས་རྣམས་ཀྱང་སྐྱེ་བའི་ཆོས་ཀྱི་
ལྷག་མ་དང་བཅས་པ་ལགས་ཏེ། བཅོམ་ལྡན་འདས་དེ་དག་གི་སྐྱེ་བ་མ་བས་པ་ཡང་མཆིས་སོ། །
བཅོམ་ལྡན་འདས་དེ་དག་ནི་བསྟེན་པར་བགྱི་བའི་ལྷག་མ་དང་བཅས་པ་ལགས་ཏེ། དེས་ན་དེ་དག་
ནི་དག་པ་མ་ལགས། ལས་མཐར་ཕྱིན་པ་མ་ལགས་ཏེ། དེ་དག་གི་བགྱི་བ་མང་ལགས་སོ། །དེ་དག་
གི་སྤང་བར་བགྱི་བའི་ཆོས་གཞན་ཡང་མང་དུ་མཆིས་ཏེ། དེ་དག་མ་སྤངས་པས་དགྲ་བཅོམ་པ་
རྣམས་དང༌། རང་སངས་རྒྱས་རྣམས་ཀྱང་མྱ་ངན་ལས་འདས་པའི་དབྱིངས་དང་རིང་བ་ལགས་སོ། །
ཞེས་གསུངས་སོ། །བྱང་སེམས་འཕགས་པ་རྣམས་ཀྱང་སློབ་པའི་བྱ་བ་དང་བཅས་པའི་ཕྱིར་ན། འཇིགས་
པ་མེད་པ་ཁྱུ་མཆོག་གི་གནས་ཐོབ་པར་བྱ་བའི་ཕྱིར་ཞུགས་པར་གྱུར་པ་ཡིན་ཏེ། འདི་ལྟ་སྟེ། བླ་ན་
མེད་པ་ཡང་དག་པར་རྫོགས་པའི་བྱང་ཆུབ་ཏུའོ། །དེ་ལ་བྱང་ཆུབ་སེམས་དཔའ་ས་བདུན་པ་མན་
ཆད་ནི་ཐེག་པ་དམན་པས་འཇིགས་ལ། ས་བརྒྱད་ཡན་ཆད་ནི་འཇིགས་པ་མེད་ཀྱང་སྤངས་པ་དང་
རྟོགས་པ་མཐར་མ་ཕྱིན་པས་ལམ་གོང་ནས་གོང་དུ་འགྲོར་ཡོད་པའི་ཕྱིར་སྐྱབས་གནས་དངོས་ཐོབ་
པ་ནི་མ་ཡིན་ནོ། །དེའི་ཕྱིར་ན་ཆོས་དང་དགེ་འདུན་དེའང་དེའི་ཡན་ལག་གི་སྐྱབས་སམ། གནས་
སྐབས་ཀྱི་སྐྱབས་ཡིན་པའི་ཕྱིར་གཙོ་བོའི་སྐྱབས་སམ་གཏན་གྱི་སྐྱབས་ནི་མ་ཡིན་ནོ། །དེ་ལྟར་
སྐྱབས་གཉིས་པོ་འདི་ནི་མཐར་ཐུག་པའི་དུས་ན་སྐྱབས་མ་ཡིན་པར་བརྗོད་དོ། །
འོ་ན་མཐར་ཐུག་གི་སྐྱབས་གང་ཡིན་ཞེ་ན། དམ་པའི་དོན་དུ་འགྲོ་བ་ཡི། །སྐྱབས་ནི་སངས་རྒྱས་
རྒྱས་ཉག་གཅིག་ཡིན། །གལ་ཏེ་སྐྱབས་གནས་ནི་དཀོན་མཆོག་གསུམ་དུ་གསུངས་པ་ལ་གཉིས་མ་
ཚང་བར་འགྱུར་རོ་ཞེ་ན་མ་ཡིན་ཏེ། ཐུབ་པ་ཆོས་ཀྱི་སྐུ་ཅན་ཕྱིར། །ཚོགས་ཀྱང་དེ་ཡི་མཐར་ཐུག་ཕྱིར། །
དེས་ན་སངས་རྒྱས་ཉིད་ཆོས་དང་དགེ་འདུན་གྱི་མཐར་ཐུག་པ་ཡིན་ཏེ། མདོ་དེ་ཉིད་ལས། བཅོམ་
ལྡན་འདས་དེ་བཞིན་གཤེགས་པ་ལ་སྐྱབས་སུ་མཆི་བ་ནི་སྐྱབས་སུ་མཆི་བ་ཡང་དག་པ་ལགས་སོ། །



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
བཅོམ་ལྡན་འདས་སྐྱབས་སུ་མཆི་བ་གཉིས་ཀྱང་ཡང་དག་པར་ན་དེ་བཞིན་གཤེགས་པ་ལ་སྐྱབས་
སུ་མཆི་ཞེས་བགྱི་བའི་མཐའ་ལགས་པར་ཁོང་དུ་ཆུད་པར་བགྱིའོ། །དེ་ཅིའི་སླད་དུ་ཞེ་ན་བཅོམ་ལྡན་
འདས་དེ་བཞིན་གཤེགས་པ་ཡང་གཞན་མ་ལགས། སྐྱབས་གཉིས་ཀྱང་གཞན་མ་ལགས་ཏེ། བཅོམ་
ལྡན་འདས་དེ་བཞིན་གཤེགས་པ་ཉིད་སྐྱབས་གསུམ་ལགས་སོ། །ཞེས་གསུངས་སོ། །དེ་ལ་འདིར་
སངས་རྒྱས་ཀྱི་ཡོན་ཏན་འདུས་མ་བྱས་པའི་སྐབས་སུ་སྔར་བཤད་པའི་ཚུལ་གྱིས་སྐྱེ་བ་མེད་པ་དང་
འགག་པ་མེད་པས་རབ་ཏུ་ཕྱེ་བའི་ཐུབ་པ་དེ་ནི་ཐེག་པ་ཆེན་པོའི་མི་སློབ་པའི་རྒྱུད་ཀྱིས་བསྡུས་པའི་
འགོག་པ་དང་ལམ་གྱི་བདེན་པ་སྟེ། རྣམ་པར་བྱང་བའི་བདེན་པ་འདི་གཉིས་ཀྱི་མཚན་ཉིད་འདོད་
ཆགས་དང་བྲལ་བ་ཆོས་དཀོན་མཆོག་ཡིན་ལ། དེ་ཉིད་ཐུབ་པ་ཆོས་ཀྱི་སྐུ་ཅན་ཡིན་པའི་ཕྱིར་དང༌།
ཐེག་པ་གསུམ་པའི་ཚོགས་འཕགས་པའི་དགེ་འདུན་ཡང་སྤངས་རྟོགས་ཀྱིས་ཁྱད་པར་དུ་བྱས་པ་
ཡིན་ལ། སྤངས་པ་དང་རྟོགས་པ་ནི་ཆོས་ཀྱི་སྐུ་རྣམ་པར་དག་པ་མཐར་ཐུག་པས་མཐར་ཕྱིན་པར་
འགྱུར་བའི་ཕྱིར་ན། སྐྱོབ་པ་མེད་ཅིང་སྐྱབས་མེད་པའི་འཇིག་རྟེན་ན། ཕྱི་མའི་མཐའི་མུ་དང་མཉམ་
པར་མི་ཟད་པའི་སྐྱབས། རྟག་པའི་སྐྱབས། གཡུང་དྲུང་གི་སྐྱབས། དམ་པའི་སྐྱབས་ནི་གཅིག་ཉིད་
དེ༑ འདི་ལྟ་སྟེ། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་སོ། །མི་
ཟད་པ་རྟག་པ་གཡུང་དྲུང་ཞི་བའི་སྐྱབས། གཅིག་པུ་འདི་རྒྱས་པར་ནི་འཕགས་པ་དཔལ་ཕྲེང་གི་
མདོའི་ རྗེས་སུ་འབྲངས་ནས་རྟོགས་པར་བྱ་སྟེ་ཇི་སྐད་དུ། འདི་ལྟར་དེ་བཞིན་གཤེགས་པ་དགྲ་
བཅོམ་པ་ཡང་དག་པར་རྫོགས་པའི་སངས་རྒྱས་རྣམས་ནི་སྐྱབས་མ་མཆིས་པ་དང་སྐྱོབ་པ་མ་མཆིས་
པའི་འཇིག་རྟེན་ན་ཕྱི་མའི་མཐར་ཐུག་པར་སྐྱབས་མི་ཟད་པ་དང༌། སྐྱབས་རྟག་པ་དང༌། སྐྱབས་
བརྟན་པ་ལགས་སོ། །ཞེས་པ་དང༌། སོར་མོའི་ཕྲེང་བ་ལ་ཕན་པའི་མདོ་ལས་ཀྱང་། ཐེག་པ་གཅིག་
པོ་སྐྱབས་གཅིག་སྟེ། །དེ་བཞིན་གཤེགས་པ་དོན་དམ་སྐྱབས། །ཆོས་དང་སངས་རྒྱས་དོན་གཅིག་
སྟེ༑ ༑དེ་བཞིན་གཤེགས་པ་ཆོས་ཀྱི་སྐུ། །དགེ་འདུན་དེ་བཞིན་གཤེགས་ཀྱི་མིང༌། །དགེ་འདུན་ཉིད་
ནི་དེ་བཞིན་གཤེགས། །ཆོས་དང་དགེ་འདུན་ཉིད་ནི་ཐབས་ཀྱི་སྐྱབས་ལགས་ཏེ། །དེ་བཞིན་གཤེགས་
ནི་ཐབས་མེད་སྐྱབས་དང་དོན་དམ་ལགས། །དེ་བཞིན་གཤེགས་པ་ཐབས་མེད་སྐྱབས་ཀྱི་སྐྱབས་
ལགས་ཏེ། །དེ་ཡི་སླད་དུ་དེ་བཞིན་གཤེགས་ལ་སྐྱབས་སུ་མཆི། །ཞེས་གསུངས་སོ། །



རིན་ཆེན་ཡེ་ཤེས། །
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། པོད་དང་པོ།
ད་ནི་སྐྱབས་གསུམ་པོ་དེ་ལ་ཅིའི་ཕྱིར་དཀོན་མཆོག་ཅེས་བྱ་ཞེ་ན། འབྱུང་བ་དཀོན་ཕྱིར་དྲི་མེད་
ཕྱིར། །མཐུ་ལྡན་ཕྱིར་དང་འཇིག་རྟེན་གྱི། །རྒྱན་གྱུར་ཕྱིར་དང་མཆོག་ཉིད་ཕྱིར། །འགྱུར་བ་མེད་
ཕྱིར་དཀོན་མཆོག་ཉིད། །ཅེས་གསུངས་ཏེ། མདོར་བསྡུ་ན་འབྱུང་བ་དཀོན་པ་ལ་སོགས་པ་ཆོས་
མཐུན་པ་རྣམ་པ་དྲག་གིས་ན། སངས་རྒྱས་དང་ཆོས་དང་དགེ་འདན་ཞེས་བྱ་བའི་དཀོན་མཆོག་
གསུམ་པོ་འདི་རིན་པོ་ཆེ་དང་འདྲ་བར་བརྗོད་དེ་འདི་ལྟ་སྟེ། འབྱུང་བ་དཀོན་པར་ཆོས་མཐུན་པས་
ནི་སྐལ་པ་ཡོངས་སུ་འགྱུར་བ་མང་པོར་ཡང་དགེ་བའི་རྩ་བ་མ་བསྐྲུན་པ་རྣམས་དེ་དང་ཕྲད་པ་མི་
མཐོང་བའི་ཕྱིར་རོ། །དྲི་མ་མེད་པར་ཆོས་མཐུན་པས་ནི་རྣམ་པ་ཐམས་ཅད་དུ་ཉོན་མོངས་པ་དང་ཉེ་
བའི་ཉོན་མོངས་པའི་དྲི་མ་དང་བྲལ་བའི་ཕྱིར་རོ། །མཐུ་དང་ལྡན་པར་ཆོས་མཐུན་པས་ནི་མངོན་
པར་ཤེས་པ་དྲུག་ལ་སོགས་པ་ཡོན་ཏན་གྱི་མཐུ་བསམ་གྱིས་མི་ཁྱབ་དང་ལྡན་པའི་ཕྱིར་རོ། །འཇིག་
རྟེན་གྱི་རྒྱན་དུ་འགྱུར་བར་ཆོས་མཐུན་པས་ནི་འགྲོ་བ་ཐམས་ཅད་ཀྱི་བསམ་པ་དགེ་བའི་རྒྱུ་ཡིན་
པའི་ཕྱིར་རོ། །རིན་པོ་ཆེ་བཅོས་མ་ལས་མཆོག་ཉིད་དུ་ཆོས་མཐུན་པས་ནི་འཇིག་རྟེན་ལས་འདས་
པའི་ཕྱིར་རོ། །བསྟོད་པ་དང་སྨད་པ་ལ་སོགས་པས་རྣམ་པར་མི་འགྱུར་བར་ཆོས་མཐུན་པས་ནི་འདུས་
མ་བྱས་པའི་རང་བཞིན་ཡིན་པའི་ཕྱིར་རོ། །འགྲེལ་པའི་དཔེ་ཁ་ཅིག་ལས་དཀོན་མཆོག་གི་སྒྲ་དོན་
འདི་དག་དཔེ་དོན་ཆོས་མཐུན་རྒྱས་པར་སྦྱར་བ་འབྱུང་མོད་ཀྱི། དཔེ་ཕལ་ཆེ་བ་ལ་མི་སྣང་ཞིང་འདི་
ཙམ་གྱིས་ཀྱང་དོན་གོ་བའི་ཕྱིར་མ་བྲིས་སོ། །
གཞུང་འདིར་གཙོ་ཆེར་སྐྱབས་གནས་དཀོན་མཆོག་གསུམ་ངོས་བཟུང་ནས། དེ་ལ་སྐྱབས་སུ་
འགྲོ་ཚུལ་ནི་འདིར་གསལ་བར་མ་གསུངས་ཀྱང་གཞུང་གཞན་ལ་བརྟེན་ནས་ཅུང་ཟད་བཤད་ན།
སྐྱབས་སུ་འགྲོ་བའི་ངོ་བོ་ནི་འཇིགས་པ་སྤང་བའི་ཆེད་དུ་སྐྱབས་གནས་ལ་བརྟེན་པར་ཁས་ལེན་
པ་ཡིན་ནོ། །དབྱེ་ན་བརྡ་དང་ཆོས་ཉིད་ཀྱི་ཐོབ་པ་གཉིས་སམ་མངོན་པར་མཐོ་བ་འདོད་པའི་གང་
ཟག་གསུམ་དང་། ངེས་པར་ལེགས་པ་འདོད་པའི་གང་ཟག་གསུམ་སྟེ་དྲུག་གི་དབང་དུ་བྱས་ཏེ་སྐྱབས་
འགྲོ་དྲུག་ཏུ་འགྱུར་ལ། འཇིག་རྟེན་པ་དང༌། ཉན་ཐོས་དང༌། རང་སངས་རྒྱས་དང༌། བྱང་སེམས་
ཀྱི་སྐྱབས་འགྲོ་སྟེ་བཞིར་ཡང་འགྱུར་ཏེ། བཞི་པོ་དེ་རྣམས་ཉིད་ཀྱི་ཁྱད་པར་ལ་རྒྱུའི་ཁྱད་པར་ནི་
འཇིག་རྟེན་པའི་སྐྱབས་འགྲོའི་རྒྱུ་ནི་གཙོ་ཆེར་འཇིགས་པ་དང་འདོད་པ་གཉིས་ཡིན་ལ། ཉན་རང་



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
གཉིས་ཀྱི་གཙོ་ཆེར་དད་པ་དང་གསུམ་ཡིན་ནོ། །བྱང་སེམས་ཀྱི་གཙོ་ཆེར་སྙིང་རྗེ་དང་བཞི་ཡིན་ཏེ།
མདོ་སྡེ་རྒྱན་ལས། དེ་ཡང་སྙིང་བརྩེ་ལས་རིག་བྱ། །ཞེས་གསུངས་སོ། །ཡུལ་གྱི་ཁྱད་པར་ལ་འཇིག་
རྟེན་པའི་སྐྱབས་འགྲོའི་ཡུལ་ནི་འཇིག་རྟེན་པའི་ལྷའམ་ཀླུ་ལ་སོགས་པ་ཡིན་ཏེ། འཇིག་རྟེན་པ་
འགའ་ཞིག་ཚེ་འདི་དང་ཕྱི་མའི་དོན་དུ་ཡུལ་དཀོན་མཆོག་གསུམ་ལ་བརྟེན་པར་ཁས་ལེན་ཡང་ཐར་
པ་ལ་དམིགས་པའི་བློ་མེད་པའི་ཕྱིར། དེ་ཡང་འཇིག་རྟེན་པའི་སྐྱབས་འགྲོ་ཡིན་ནོ། །ཕྱི་མ་གསུམ་
ནི་ཡུལ་དཀོན་མཆོག་གསུམ་ལ་བརྟེན་ནས་འཕགས་པའི་བདེན་པ་བཞི་ལ་ཤེས་རབ་ཀྱིས་བལྟས་
པས་འཁོར་བ་ལས་ཐར་བར་མཚུངས་ཏེ། དེ་ལྟར་དཀོན་མཆོག་གསུམ་ལ་བརྟེན་པ་ཙམ་དུ་མཚུངས་
ཀྱང་། ཉན་རང་རང་གི་ལུགས་ཀྱི་དཀོན་མཆོག་གསུམ་དང༌། བྱང་སེམས་ཀྱི་ནི་སྔར་བཤད་པའི་
དཀོན་མཆོག་གསུམ་ཡིན་ནོ། །དུས་ཀྱི་ཁྱད་པར་ནི་འཇིག་རྟེན་པ་ཚེ་འདི་དང་ཕྱི་མའི་དོན་མ་གྲུབ་
ཀྱི་བར་དང༌། ཉན་རང་གཉིས་ཇི་སྲིད་འཚོའི་བར་དང༌། བྱང་སེམས་བྱང་ཆུབ་མཆོག་མ་ཐོབ་ཀྱི་
བར་དུ་སྐྱབས་སུ་འགྲོ་བ་ཡིན་ནོ། །ཆེད་དུ་བྱ་བའི་ཁྱད་པར་ནི། འདི་ཕྱིའི་འཇིག་རྟེན་གྱི་བདེ་བ་
འདོད་པ་ཙམ་དང༌། རང་ཉིད་འཁོར་བའི་སྡུག་བསྔལ་ལས་ཐར་བར་འདོད་པ་དང༌། དེ་ཉིད་སློབ་
དཔོན་ལ་མ་ལྟོས་པར་ཐོབ་པར་འདོད་པ་དང༌། གཞན་དོན་དུ་སངས་རྒྱས་ཉིད་འདོད་པས་སྐྱབས་
སུ་འགྲོ་བ་སྟེ་བཞི་ཡིན་ནོ། །དེས་ན་ཐེག་པ་ཆེན་པོའི་ལུགས་འདི་ནི་སྙིང་རྗེས་གཞན་གྱི་ཆེད་དུ་
སྐྱབས་སུ་འགྲོ་བ་སྟེ། འདི་ལྟར་མཐའ་ཡས་པའི་སེམས་ཅན་ཐམས་ཅད་སྡུག་བསྔལ་རྒྱུ་དང་བཅས་
པ་ལས་བསྐྱབ་པའི་དོན་དུ་བདག་ཉིད་སྐྱབས་གནས་དངོས་རྫོགས་པའི་སངས་རྒྱས་ཐོབ་ནས་ཆོས་
ཀྱི་འཁོར་ལོ་ལེགས་པར་བསྐོར་ཞིང་སློབ་མའི་ཚོགས་དུལ་བ་མཐའ་ཡས་པ་སྡུད་པར་འདོད་པས།
དུས་ཇི་སྲིད་བྱང་ཆུབ་སྙིང་པོ་ལ་མཆིས་ཀྱི་བར་དུ་སྔར་བཤད་པའི་དཀོན་མཆོག་གསུམ་ལ་བརྟེན་
པར་ཁས་ལེན་པ་སྟེ། མདོ་སྡེ་རྒྱན་ལས། འདི་ནི་དེ་དངོས་འདོད་པས་ཁས་ལེན་དེ་ཡང་སྙིང་བརྩེ་
ལས་རིག་བྱ། ཞེས་གསུངས་པ་དང་། ཕ་རོལ་ཏུ་ཕྱིན་པ་བསྡུས་པའི་གཏམ་ལས། འཇིག་རྟེན་སྐྱབས་
མེད་བསྐྱབ་པའི་ཕྱིར། །སྤྱོད་ཅིང་རང་གི་དོན་བཏང་སྟེ། །སངས་རྒྱས་བསྒྲུབ་ཅིང་བློ་བརྟན་ན། །
སངས་རྒྱས་སྐྱབས་སུ་སོང་བ་ཡིན། །འགྲོ་བ་མ་ལུས་ཐམས་ཅད་ཀྱང༌། །བདག་གིས་ཆོས་ལ་དགོད་
བྱ་ཞེས། །སེམས་བསྐྱེད་ནན་ཏན་འགོད་བྱེད་ན། །ཆོས་ལ་སྐྱབས་སུ་སོང་བ་ཡིན། །བྱང་ཆུབ་གོ་ཆ་



རིན་ཆེན་ཡེ་ཤེས།
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། པོད་དང་པོ།
བརྟན་བྱེད་ཅིང་། །དགེ་འདུན་རྣམས་ལ་ཆེར་མོས་པས། །དགེ་འདུན་བསྙེན་བཀུར་གང་མོས་པ། །
དགེ་འདུན་སྐྱབས་སུ་སོང་བ་ཡིན། །ཞེས་བཤད་པ་ལྟ་བུའོ། །
དེ་ལྟ་ན་སྐྱབས་འགྲོ་དང་སྨོན་པ་སེམས་བསྐྱེད་ལ་ཁྱད་པར་ཅི་ཡོད་ཅེ་ན། འགའ་ཞིག་དམ་
བཅས་མ་ཟིན་པ་དང་ཟིན་པའོ་ཞེས་སྨྲ་མོད་ཀྱི། དེ་གཉིས་ནི་སྐྱབས་འགྲོ་དང་སེམས་བསྐྱེད་གཉིས་
ཀ་ལ་ཡོད་དོ། །དེས་ན་ངོ་བོ་ལ་ཁྱད་མེད་ཀྱང་རང་གཞན་འཇིགས་པ་ལ་བསྐྱབ་པར་འདོད་པའི་
བསམ་བའི་ཆ་ནས་སྐྱབས་འགྲོར་བཞག་ལ། གཞན་དོན་དུ་སངས་རྒྱས་ཐོབ་པར་འདོད་པའི་ཆ་
ནས་སྨོན་པ་སེམས་བསྐྱེད་དུ་བཞག་པ་ཡིན་ནོ་སྙམ་མོ། །སྐྱབས་སུ་སོང་ནས་བསླབ་བྱ་ལ་ཇི་ལྟར་
བསླབ་པ་ནི། སྐྱེས་བུ་དམ་པ་ལ་བརྟེན་པ་དང༌། དམ་པའི་ཆོས་ཉན་པ་དང༌། ཚུལ་བཞིན་ཡིད་ལ་
བྱེད་པ་དང༌། ཆོས་དང་རྗེས་སུ་མཐུན་པའི་ཆོས་སྒྲུབ་པ་ལ་འབད་པར་བྱ་བ་ལ་སོགས་ཏེ་རྒྱས་པར་
གཞན་དུ་ཤེས་པར་བྱའོ། ། །
དེ་ལྟར་སྐྱབས་སུ་སོང་བའི་ཕན་ཡོན་ནི། མདོ་སྡེ་རྒྱན་ལས། སྐྱབས་སུ་འགྲོ་བ་འདིར་སོང་དོན་
ཆེན་ཏེ། །དེ་ནི་ཚད་མེད་ཡོན་ཏན་ཚོགས་འཕེལ་བྱེད། །འགྲོ་བ་འདི་ལ་སྙིང་རྗེའི་བསམ་པས་ཁྱབ། །
མཚུངས་མེད་འཕགས་ཆེན་ཆོས་ཀྱང་རྒྱས་པར་བྱེད། །ཞེས་པ་དང༌། དེ་ལས་རྣམ་པ་ཀུན་མཁྱེན།
ཞེས་གསུངས་སོ། །དེ་ལྟར་དཀོན་མཆོག་གསུམ་བསྟན་པའི་རྗེས་ཐོགས་ལ་གང་ཡོད་ན། འཇིག་རྟེན་
དང་འཇིག་རྟེན་ལས་འདས་པའི་རྣམ་པར་དག་པ་ཐམས་ཅད་སྐྱེ་བའི་གནས། དཀོན་མཆོག་གསུམ་
སྐྱེ་བར་འགྱུར་བའི་རྒྱུ་དང་རྐྱེན་གྱི་དབང་དུ་བྱས་ནས་ཚིགས་སུ་བཅད་པ། དྲི་བཅས་དེ་བཞིན་ཉིད་
དང་དྲི་མ་མེད། །དྲི་མེད་སངས་རྒྱས་ཡོན་ཏན་རྒྱལ་བའི་མཛད། །གང་ལ་དཀོན་མཆོག་དགེ་བ་གསུམ་
འབྱུང་བ། །དོན་དམ་གཟིགས་པ་རྣམས་ཀྱི་ཡུལ་ཉིད་དོ། །ཞེས་གསུངས་ཏེ། གང་ལ་དཀོན་མཆོག་
གསུམ་འབྱུང་བར་འགྱུར་བ་གནས་བཞི་པོ་འདི་ནི་སངས་རྒྱས་ཁོ་ནའི་ཡུལ་ཡིན་གྱི་གཞན་གྱི་ཡུལ་
མ་ཡིན་པས་ན་བསམ་གྱིས་མི་ཁྱབ་པོ། །ཇི་ལྟར་བསམ་གྱིས་མི་ཁྱབ་ཅེ་ན། དཀོན་མཆོག་གསུམ་
པོ་འདི་ཡི་རིགས། །ཐམས་ཅད་གཟིགས་པ་རྣམས་ཀྱི་ཡུལ། །དེ་ཡང་རྣམ་བཞི་གོ་རིམ་བཞིན། །
རྒྱུ་བཞི་ཡིས་ནི་བསམ་མི་ཁྱབ། །དེ་ལ་དྲི་མ་དང་བཅས་པའི་དེ་བཞིན་ཉིད་ནི་ཉོན་མོངས་པའི་སྦུབས་
ལས་མ་གྲོལ་བའི་ཁམས་ལ་དེ་བཞིན་གཤེགས་པའི་སྙིང་པོ་ཞེས་བརྗོད་པ་གང་ཡིན་པ་སྟེ། སེམས་



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
ཀྱི་ཆོས་ཉིད་རང་བཞིན་གྱིས་འོད་གསལ་བ་དེ་ཉིད་དྲི་མ་ལས་མ་གྲོལ་བའོ། །དྲི་མ་མེད་པའི་དེ་
བཞིན་ཉིད་ནི། དེ་ཉིད་སངས་རྒྱས་ཀྱི་སར་གནས་ཡོངས་སུ་གྱུར་པའི་མཚན་ཉིད་དེ་བཞིན་གཤེགས་
པའི་ཆོས་ཀྱི་སྐུ་ཞེས་བརྗོད་པ་གང་ཡིན་པ་སྟེ་གློ་བུར་གྱི་དྲི་མ་མཐའ་དག་དང་བྲལ་བའོ། །དྲི་མ་
མེད་པའི་སངས་རྒྱས་ཀྱི་ཡོན་ཏན་ནི། གནས་གྱུར་པའི་མཚན་ཉིད་དེ་བཞིན་གཤེགས་པའི་ཆོས་ཀྱི་
སྐུ་དེ་ཉིད་ལ་ཡོད་པ་འཇིག་རྟེན་ལས་འདས་པ་སྟོབས་བཅུ་ལ་སོགས་པ་སངས་རྒྱས་ཀྱི་ཆོས་གང་
དག་ཡིན་པ་སྟེ་སངས་རྒྱས་ཀྱི་ཡོན་ཏན་ཚད་མེད་པ་རྣམས་སོ། །རྒྱལ་བའི་མཛད་པ་ནི་སྟོབས་བཅུ་
ལ་སོགས་པ་སངས་རྒྱས་ཀྱི་ཆོས་དེ་རྣམས་ཉིད་སོ་སོ་རང་གི་བླ་ན་མེད་པའི་ཕྲིན་ལས་ཏེ། གང་ཞིག་
མེད་པར་མ་གྱུར་ཅིང་ཆད་པ་མེད་ལ་རྒྱུན་མ་མ་ཆད་པ། བྱང་ཆུབ་སེམས་དཔའ་ལུང་བསྟན་པའི་
གཏམ་རྒྱུན་མི་འཆད་པ་སྟེ་ཆོས་ཀྱི་འཁོར་ལོ་རྒྱུན་དུ་བསྐོར་བས་གཙོ་བྱས་པའི་ཕྲིན་ལས་མཐའ་
ཡས་པ་རྣམས་སོ། །གནས་བཞི་པོ་འདི་དག་ཀྱང་གོ་རིམ་ཇི་ལྟ་བ་བཞིན་དུ་རྒྱུ་བཞིས་བསམ་གྱིས་
མི་ཁྱབ་པ་ཉིད་ཀྱི་ཕྱིར་ཐམས་ཅད་མཁྱེན་པའི་ཡུལ་ཡིན་ནོ་ཞེས་བརྗོད་དོ། །
རྒྱུ་བཞི་པོ་དེ་དག་གང་གིས་ཤེ་ན། དག་དང་ཉོན་མོངས་དང་ལྡན་ཕྱིར། །ཀུན་ནས་ཉོན་མོངས་
མེད་དག་ཕྱིར། །རྣམ་པར་དབྱེ་བ་མེད་ཆོས་ཕྱིར། །ལྷུན་གྲུབ་རྣམ་པར་མི་རྟོག་ཕྱིར། །ཞེས་གསུངས་
ཏེ༑ དེ་ལ་དྲི་མ་དང་བཅས་པའི་དེ་བཞིན་ཉིད་ནི་གཅིག་ཅར་དུས་གཅིག་ཏུ་རང་བཞིན་གྱིས་རྣམ་པར་
དག་པ་ཡང་ཡིན་ལ། གློ་བུར་གྱི་ཀུན་ནས་ཉོན་མོངས་པ་དང་ལྡན་པ་ཡང་ཡིན་པའི་ཕྱིར་འགལ་བ་
ལྟ་བུར་སྣང་ཡང༌། མི་འགལ་བས་རྟོགས་པར་དཀའ་བས་ན་གནས་འདི་བསམ་གྱིས་མི་ཁྱབ་པ་
ཡིན་ཏེ། ཟབ་མོའི་ཆོས་ཀྱི་ཚུལ་ལ་མོས་པ་རང་སངས་རྒྱས་རྣམས་ཀྱིའང་སྤྱོད་ཡུལ་དུ་མ་གྱུར་པའི་
ཡུལ་ཡིན་བའི་ཕྱིར་རོ། །གང་གི་ཕྱིར་དཔལ་ཕྲེང་གི་མདོ་ལས། ལྷ་མོ་ཆོས་འདི་གཉིས་ནི་རྟོགས་པར་
དཀའ་བ་སྟེ། འདི་ལྟ་སྟེ་སེམས་ཀྱི་རང་བཞིན་གྱིས་ཡོངས་སུ་དག་པ་རྟོགས་པར་དཀའ་བ་དང༌།
སེམས་དེའི་ཉེ་བར་ཉོན་མོངས་པ་རྟོགས་པར་དཀའ་བའོ། །ལྷ་མོ་ཆོས་འདི་གཉིས་ཉན་ནུས་པ་ནི་
ཁྱོད་དམ། བྱང་ཆུབ་སེམས་དཔའ་ཆོས་ཆེན་པོ་དང་ལྡན་པ་གཞན་དག་ཡིན་ནོ། །ལྷ་མོ་ལྷག་མ་
ཉན་ཐོས་རྣམས་ནི་འདི་གཉིས་ལ་དེ་བཞིན་གཤེགས་པ་ལ་དད་པས་འགྲོ་བར་ཟད་དེ། ལྷ་མོ། ངའི་
ཉན་ཐོས་གང་དག་དད་པ་དང་ལྡན་ཞིང་དད་པའི་དབང་དུ་བྱེད་པ་དེ་དག་ནི་དད་པའི་སྣང་བ་ལ་



རིན་ཆེན་ཡེ་ཤེས། །
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། ། པོད་དང་པོ།
བརྟེན་ནས། ཆོས་དང་མཐུན་བར་སྡུད་པའི་ཤེས་པས་འདི་ལ་ངེས་པར་འགྱུར་རོ། །ཞེས་གསུངས་སོ། །
དེ་ལ་དྲི་མ་མེད་པའི་དེ་བཞིན་ཉིད་བྱང་ཆུབ་ནི། དང་པོ་ཉིད་ནས་དྲི་མས་ཀུན་ནས་ཉོན་མོངས་པར་
མ་གྱུར་པ་ཕྱིས་རྣམ་པར་དག་པར་གྱུར་པ་ཡང་ཡིན་པའི་ཕྱིར་གནས་འདི་བསམ་གྱིས་མི་ཁྱབ་པོ། །
གང་གི་ཕྱིར་མདོ་ལས། སེམས་ནི་རང་བཞིན་གྱིས་འོད་གསལ་བ་སྟེ་དེ་ནི་དེ་ཁོ་ན་བཞིན་ཤེས་སོ། །
དེས་ན་སྐད་ཅིག་མ་གཅིག་དང་ལྡན་པའི་ཤེས་རབ་ཀྱིས་བླ་ན་མེད་པ་ཡང་དག་པར་རྫོགས་པའི་
བྱང་ཆུབ་ཏུ་མངོན་པར་རྫོགས་པར་སངས་རྒྱས་སོ། །ཞེས་གསུངས་པ་ཡིན་ནོ། །དེ་ལ་དྲི་མ་མེད་
པའི་སངས་རྒྱས་ཀྱི་ཡོན་ཏན་ནི། གཅིག་ཏུ་ཀུན་ནས་ཉོན་མོངས་པ་སོ་སོ་སྐྱེ་བོའི་ས་ལ་ཡང་རྣམ་
པར་དབྱེར་མེད་པའི་ཆོས་ཉིད་སྔ་ཕྱི་ཁྱད་པར་མེད་པར་ཡོད་པའི་ཕྱིར་གནས་འདི་བསམ་གྱིས་མི་
ཁྱབ་སྟེ། གང་གི་ཕྱིར་སངས་རྒྱས་ཕལ་པོ་ཆེའི་མདོ་ལས། ཀྱེ་རྒྱལ་བའི་སྲས་གཞན་ཡང་དེ་བཞིན་
གཤེགས་པའི་ཡེ་ཤེས་ནི་སེམས་ཅན་ཐམས་ཅད་ལ་ཁྱབ་པ་སྟེ། དེ་ཅིའི་ཕྱིར་ཞེ་ན། ཀྱེ་རྒྱལ་བའི་
སྲས་སེམས་ཅན་གྱི་རིས་ན་དེ་བཞིན་གཤེགས་པའི་ཡེ་ཤེས་ཀྱིས་ཐམས་ཅད་དུ་མ་ཁྱབ་པ་དེ་ལྟ་བུ་
གང་ཡང་མེད་དོ། །དེའང་ཅིའི་ཕྱིར་ཞེ་ན། དེ་བཞིན་གཤེགས་པའི་ཡེ་ཤེས་ནི། འདུ་ཤེས་སུ་འཛིན་
པས་རྣམ་པར་འགོད་པ་མ་ཡིན་ཏེ། ཐམས་ཅད་མཁྱེན་པའི་ཡེ་ཤེས། རང་བྱུང་གི་ཡེ་ཤེས། ཆགས་
པ་མེད་པའི་ཡེ་ཤེས་ནི་འདུ་ཤེས་དང་རྣམ་པར་བྲལ་བས་རབ་ཏུ་འབྱུང་ངོ༌། །ཀྱེ་རྒྱལ་བའི་སྲས་འདི་
ལྟ་སྟེ་དཔེར་ན། རི་མོའི་གཞི་ཆེན་པོ་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཙམ་ཞིག་
ཡོད་པར་གྱུར་ལ། རི་མོའི་གཞི་ཆེན་པོ་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་རིལ་
གྱིས་ཚོགས་པ་བྲིས་ཏེ། འདི་ལྟར་ཁོར་ཡུག་ཆེན་པོའི་ཚད་དུ་ནི་ཁོར་ཡུག་ཆེན་པོ་བྲིས། ས་ཆེན་པོའི་
ཚད་དུ་ནི་ས་ཆེན་པོ་བྲིས། སྟོང་གཉིས་པའི་འཇིག་རྟེན་གྱི་ཁམས་ཀྱི་ཚད་དུ་ནི་སྟོང་གཉིས་པའི་འཇིག་
རྟེན་གྱི་ཁམས་བྲིས། སྟོང་གི་འཇིག་རྟེན་གྱི་ཁམས་ཀྱི་ཚད་དུ་ནི་སྟོང་གི་འཇིག་རྟེན་གྱི་ཁམས་བྲིས།
གླིང་བཞི་པའི་འཇིག་རྟེན་གྱི་ཁམས་ཀྱི་ཚད་དུ་ནི་གླིང་བཞི་པའི་འཇིག་རྟེན་གྱི་ཁམས་བྲིས། རྒྱ་མཚོ་
ཆེན་པོའི་ཚད་དུ་ནི་རྒྱ་མཚོ་ཆེན་པོ་བྲིས། འཛམ་བུའི་གླིང་གི་ཚད་དུ་ནི་འཛམ་བུའི་གླིང་བྲིས། ཤར་
གྱི་ལུས་འཕགས་ཀྱི་གླིང་གི་ཚད་དུ་ནི་ཤར་གྱི་ལུས་འཕགས་ཀྱི་གླིང་བྲིས། ནུབ་ཀྱི་བ་ལང་སྤྱོད་ཀྱི་
གླིང་གི་ཚད་དུ་ནི་ནུབ་ཀྱི་བ་ལངས་སྤྱོད་ཀྱི་གླིང་བྲིས། བྱང་གི་སྒྲ་མི་སྙན་གྱི་གླིང་གི་ཚད་དུ་ནི་བྱང་
ན



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ། །
གི་སྒྲ་མི་སྙན་གྱི་གླིང་བྲིས། རི་རབ་ཀྱི་ཚད་དུ་ནི་རི་རབ་བྲིས། ས་བླ་ན་སྤྱོད་པའི་ལྷའི་གཞལ་མེད་ཁང་
གི་ཚད་དུ་ནི་ས་བླ་ན་སྤྱོད་པའི་ལྷའི་གཞལ་མེད་ཁང་རྣམས་བྲིས། །འདོད་པ་ལ་སྤྱོད་པའི་ལྷའི་
གཞལ་མེད་ཁང་གི་ཚད་དུ་ནི་འདོད་པ་ལ་སྤྱོད་པའི་ལྷའི་གཞལ་མེད་ཁང་རྣམས་བྲིས། གཟུགས་ལ་
སྤྱོད་པའི་ལྷའི་གཞལ་མེད་ཁང་གི་ཚད་དུ་ནི་གཟུགས་ལས་སྤྱོད་པའི་ལྷའི་གཞལ་མེད་ཁང་རྣམས་
བྲིས། །གཟུགས་མེད་པ་ལ་སྤྱོད་པའི་ལྷའི་གཞལ་མེད་ཁང་གི་ཚད་དུ་ནི་གཟུགས་མེད་པ་ལ་སྤྱོད་
པའི་ལྷའི་གཞལ་མེད་ཁང་རྣམས་བྲིས་པར་གྱུར་ལ། རི་མོའི་གཞི་ཆུ་ཞེང་དུ་སྟོང་གསུམ་གྱི་སྟོང་ཆེན་
པོའི་འཇིག་རྟེན་གྱི་ཁམས་ཙམ་ཡོད་པ་དེ་རྡུལ་ཤིན་ཏུ་ཕྲ་བ་གཅིག་གི་ནང་དུ་བཅུག་པར་གྱུར་ལ། རྡུལ་
གཅིག་ལ་ཇི་ལྟ་བ་དེ་བཞིན་དུ་རྡུལ་ཤིན་ཏུ་ཕྲ་བ་མ་ལུས་པ་ཐམས་ཅད་རེ་རེ་ལའང་དེ་ཙམ་གྱི་རི་
མོའི་གཞི་ཆེན་པོ་རེ་རེ་ཡོད་པར་གྱུར་ཏེ། དེ་ནས་སྐྱེས་བུ་མཁས་པ་ཡིད་གཞུངས་པ། ཁོང་བཟོ་བ་
གསལ་བ། དེ་བཞིན་ཉིད་ཁོང་དུ་ཆུད་པའི་རྟོགས་པ་དང་ལྡན་པ་ཞིག་སྐྱེས་པར་གྱུར་ཏེ། དེ་ལ་
འཕྲུལ་གྱི་མིག་ཀུན་ཏུ་དག་པ་ཤིན་ཏུ་འོད་གསལ་བ་ཡང་བདོག་པར་གྱུར་ལ་དེས་འཕྲུལ་གྱི་མིག་
གིས་བལྟས་ན་མཐོང་བར་གྱུར་ནས། རི་མོའི་གཞི་ཆེན་པོ་དེ་ལྟ་བུ་དེ་ལྟར་ཤིན་ཏུ་ཕྲ་མོའི་རྡུལ་དེ་དག་
ལ་འཁོད་ཀྱང་། སེམས་ཅན་སུ་ལ་ཡང་ཕན་པར་མ་གྱུར་པས་དེ་འདི་སྙམ་དུ་སེམས་ཏེ། ཀྱེ་མ་བདག་
གི་བརྩོན་འགྲུས་ཀྱི་མཐུ་དང་སྟོབས་ཤིག་གིས་རྡུལ་ཕྲ་མོ་འདི་དག་ཁ་ཕྱེ་སྟེ། རི་མོའི་གཞི་ཆེན་པོ་
འདི་དག་འགྲོ་བ་ཐམས་ཅད་ཉེ་བར་འཚོ་བར་བྱའོ་སྙམ་ནས། དེས་བརྩོན་འགྲུས་ཀྱི་སྟོབས་དང་མཐུ་
ཆེན་པོ་བསྐྱེད་དེ། རི་མོའི་གཞི་ཆེན་པོ་འདི་དག་འགྲོ་བ་ཐམས་ཅད་ཀྱི་བསམ་བ་ཇི་ལྟ་བ་བཞིན་དུ་ཉེ་
བར་འཚོ་བར་བྱེད་པ་ཞིག་ཡོད་ན། ཀྱེ་རྒྱལ་བའི་སྲས་དེ་བཞིན་དུ་དེ་བཞིན་གཤེགས་པའི་ཡེ་ཤེས།
ཚད་མེད་པའི་ཡེ་ཤེས། ཆགས་པ་མེད་པའི་ཡེ་ཤེས། སེམས་ཅན་ཐམས་ཅད་ཉེ་བར་འཚོ་བའི་ཡེ་ཤེས་
ཀྱང་སེམས་ཅན་ཐམས་ཅད་ཀྱི་སེམས་ལ་རིལ་གྱིས་ཆུད་པར་གནས་ཏེ། སེམས་ཅན་གྱི་སེམས་དེ་
དག་ཐམས་ཅད། དེ་བཞིན་གཤེགས་པའི་ཡེ་ཤེས་ཀྱི་ཚད་དང་མཉམ་ཡང་དེ་བཞིན་གཤེགས་པའི་
ཡེ་ཤེས་དེ་ནི་བྱིས་པ་འདུ་ཤེས་སུ་འཛིན་པས་རྣམ་པར་གྲགས་པ་རྣམས་མི་ཤེས་ཤིང་ཁོང་དུ་མི་ཆུད་
ལ་མངོན་དུ་མི་བྱེད། ཉམས་སུ་མྱོང་བར་མི་བྱེད་དེ། དེ་ནས་དེ་བཞིན་གཤེགས་པའི་ཡེ་ཤེས་ཆགས་
པ་མེད་པས་སེམས་ཅན་གྱི་ཁམས་ཐམས་ཅད་ལ་རྣམ་པར་གཟིགས་ནས་ངོ་མཚར་གྱི་དགོངས་པ་



རིན་ཆེན་ཡེ་ཤེས།
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ།
1:|: པོད་དང་པོ།
སྐྱེ་བར་འགྱུར་ཏེ། ཀྱེ་མ་སེམས་ཅན་འདི་དག་དེ་ལྟར་དེ་བཞིན་གཤེགས་པའི་ཡེ་ཤེས་ཡང་དག་
པ་ཇི་ལྟ་བ་བཞིན་དུའང་མི་ཤེས་ལ། དེ་བཞིན་གཤེགས་པའི་ཡེ་ཤེས་ཀྱང་ཁོང་ན་ཡོད་པ་ངོ་མཚར་
ཆེ་ཡིས། བདག་གིས་སེམས་ཅན་འདི་དག་ཅི་ནས་ཀྱང་རང་རང་གི་འདུ་ཤེས་ཀྱི་མདུད་པ་ཆེན་པོ་
འཕགས་པའི་ལམ་གྱི་སྟོབས་དང་ཤུགས་ཀྱིས་བཀྲོལ་ཏེ་དེ་བཞིན་གཤེགས་པའི་ཡེ་ཤེས་ཁོང་དུ་
ཆུད་ཅིང་། དེ་བཞིན་གཤེགས་པའི་མཉམ་པ་ཉིད་ཀྱང་འཐོབ་པར་འགྱུར་བར་འཕགས་པའི་ལམ་
བསྟན་ཏེ། འདུ་ཤེས་ཀྱི་རྣམ་པར་གླགས་པ་ཐམས་ཅད་བསལ་བར་བྱའོ། །ཞེས་ནས་དེ་བཞིན་
གཤེགས་པའི་ལམ་བསྟན་པས། དེ་དག་གིས་འདུ་ཤེས་ཀྱི་རྣམ་པ་ཐམས་ཅད་ཡོངས་སུ་བསལ་
བར་མཛད་དོ། །དེ་ལྟར་འདུ་ཤེས་ཐམས་ཅད་ཡོངས་སུ་སེལ་བའི་ཕྱིར། དེ་བཞིན་བཤེགས་པའི་ཡེ་
ཤེས་ཚད་མེད་པས་འགྲོ་བ་ཐམས་ཅད་ཡོངས་སུ་འཚོའོ། །ཞེས་གསུངས་པ་དང༌། དེ་ཉིད་ཀྱི་དོན་
བསྡུས་པའི་སྐབས་ལས། སྟོང་གསུམ་ཚད་ཀྱི་རི་མོའི་གཞི་ཞིག་ཡོད་གྱུར་ལ། །རྡུལ་ཕྲན་མ་ལུས་
ཀུན་གྱི་སྦུབས་ནའང་དེ་འདྲ་སྟེ། །སྐྱེས་བུ་མཁས་པ་མིག་ལྡན་ལ་ལས་རྣམ་ཕྱེ་ནས། །རི་མོའི་གཞི་
དེས་འགྲོ་ཀུན་ཉེ་བར་འཚོ་བྱས་ན། །བཅོམ་ལྡན་དེ་ཡང་དེ་བཞིན་སེམས་ཅན་ཀུན་གྱི་སེམས། །
རིལ་གྱིས་བདེ་གཤེགས་མཁྱེན་ཡིན་འདུ་ཤེས་བསྒྲིབས་གྱུར་ཅེས། །རྒྱལ་བའི་ཐུགས་རྗེ་བསྐྱེད་
ཅིང་འདུ་ཤེས་སྤོང་བར་སྟོན། །འདུ་ཤེས་ཡོངས་སུ་ཤེས་ནས་རྒྱལ་སྲས་ཉེ་བར་འཚོ། །ཞེས་གསུངས་
སོ༑ ༑དེ་ལ་རྒྱལ་བའི་མཛད་པ་ནི་ཅིག་ཅར་ཐམས་ཅད་ལ་དུས་ཐམས་ཅད་དུ་ལྷུན་གྱིས་གྲུབ་ཅིང་
རྣམ་པར་མི་རྟོག་པར་བསམ་པ་ཇི་ལྟ་བ་དང་འདུལ་བ་ཇི་ལྟ་བ་བཞིན་དུ་སེམས་ཅན་རྣམས་ལ་མ་
ཚང་བ་མེད་ཅིང་རྗེས་སུ་མཐུན་པར་འཇུག་པའི་ཕྱིར་གནས་འདི་བསམ་གྱིས་མི་ཁྱབ་སྟེ། གང་གི་
ཕྱིར་དེ་བཞིན་གཤེགས་པའི་སྙིང་རྗེ་ཆེན་པོ་བསྟན་པའི་མདོ་ལས། དེ་བཞིན་གཤེགས་པའི་ཕྲིན་
ལས་ནི་ཚད་མེད་མོད་ཀྱི་སེམས་ཅན་རྣམས་གཟུད་པའི་ཕྱིར་མདོ་ཙམ་དུ་ཚད་ཀྱིས་བསྟན་ཏོ། །
རིགས་ཀྱི་བུ་དེ་བཞིན་གཤེགས་པའི་ཡང་དག་པའི་དེ་བཞིན་གཤེགས་པའི་ཕྲིན་ལས་གང་ཡིན་
པ་དེ་ནི་ཚད་མེད་པའོ། །བསམ་གྱིས་མི་ཁྱབ་པའོ། །འཇིག་རྟེན་ཐམས་ཅད་ཀྱིས་རྣམ་པར་ཤེས་
པར་བྱ་བ་མ་ཡིན་པའོ། །ཡི་གེ་རྣམས་ཀྱིས་བརྗོད་པར་བྱ་བ་མ་ཡིན་པའོ། །གཞན་དག་གིས་ཐོབ་
པར་དཀའ་བའོ། །སངས་རྒྱས་ཀྱི་ཞིང་ཐམས་ཅད་རྒྱུན་ཆད་པ་མེད་པའོ། །སངས་རྒྱས་ཐམས་ཅད་
55



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ། །
མཉམ་པ་ཉིད་དུ་རྗེས་སུ་སོང་བའོ། །འབད་པའི་བྱ་བ་ཐམས་ཅད་ལས་ཤིན་ཏུ་འདས་པའོ། །ནམ་
མཁའ་དང་མཉམ་པ་ཉིད་པས་རྣམ་པར་མི་རྟོག་པའོ། །ཆོས་ཀྱི་དབྱིངས་ཀྱི་བྱ་བ་ཡིན་པས་སྣ་ཚོགས་
སུ་བྱར་མེད་པའོ། །དེ་ཅིའི་ཕྱིར་ཞེ་ན་ཞེས་པ་ནས། རིགས་ཀྱི་བུ་འདི་ལྟ་སྟེ་དཔེར་ན་ནོར་བུ་མཁན་
མཁས་པ་ནོར་བུ་སྦྱང་བའི་ཆོ་ག་ཤིན་ཏུ་ཤེས་པ་དེས། ཞེས་བྱ་བ་ནས། མ་དག་པའི་ནོར་བུ་སྦྱོང་
བ་དཔེར་མཛད་ནས། སྔར་མདོ་དྲངས་པ་བཞིན་དུ་རྒྱས་པར་བསྟན་ཏེ། དེའི་ཕྱིར་རིགས་ཀྱི་བུ་
ཁྱོད་ཀྱིས་ཇི་ལྟར་དེ་བཞིན་གཤེགས་པའི་ཕྲིན་ལས་བསམ་གྱིས་མི་ཁྱབ་པ་དང༌། ཀུན་གྱི་རྗེས་
སུ་སོང་བ་དང་། ཐམས་ཅད་དུ་ཁ་ན་མ་ཐོ་བ་མེད་པ་དང་། དུས་གསུམ་གྱི་རྗེས་སུ་སོང་བ་དང་། དཀོན་
མཆོག་གསུམ་གྱི་རིགས་རྒྱུན་མི་གཅོད་པ་རྣམ་གྲངས་འདིས་ཀྱང་འདི་ལྟར་རིག་པར་བྱ་སྟེ། དེ་
བཞིན་གཤེགས་པ་ནི་དེ་བཞིན་གཤེགས་པའི་ཕྲིན་ལས་བསམ་གྱིས་མི་ཁྱབ་པ་དེ་ལ་ཡང་གནས་སོ། །
ནམ་མཁའི་རང་བཞིན་གྱི་ལུས་ཀྱང་མི་འདོར་རོ། །སངས་རྒྱས་ཀྱི་ཞིང་ཐམས་ཅད་དུ་ཡང་སྟོན་ཏོ། །
བརྗོད་དུ་མེད་པའི་ཆོས་སྟོན་པའི་ཚིག་ཀྱང་མི་འདོར་རོ། །སྒྲ་ཇི་ལྟ་བ་བཞིན་གྱི་རྣམ་པར་རིག་བྱེད་
ཀྱིས་སེམས་ཅན་རྣམས་ལ་ཆོས་ཀྱང་སྟོན་ཏོ། །སེམས་ཅན་ཐམས་ཅད་ཀྱི་སེམས་དམིགས་པ་དང་
བྲལ་བ་དང་སེམས་ཅན་ཐམས་ཅད་ཀྱི་སེམས་ཀྱི་བསམ་པ་ཡང་རབ་ཏུ་མཁྱེན་ཏོ། །སངས་རྒྱས་
བཅོམ་ལྡན་འདས་རྣམས་ནི་བྱང་ཆུབ་སེམས་དཔའི་བསམ་པ་རྣམ་པར་དག་པར་བྱ་བའི་ཕྱིར་འབྱུང་
ངོ་༑ ༑ཞེས་གསུངས་སོ། ། ན་
གནས་བཞི་པོ་དེ་ཉིད་དཀོན་མཆོག་གསུམ་གྱི་རྒྱུ་དང་རྐྱེན་དུ་བསྟན་པ་ནི། རྟོགས་བྱ་རྟོགས་
པ་དེ་ཡི་ནི། །ཡན་ལག་རྟོགས་པར་བྱེད་ཕྱིར་ཏེ། །གོ་རིམ་ཇི་བཞིན་གནས་གཅིག་དེ། །དག་རྒྱུ་
གསུམ་ནི་རྐྱེན་ཡིན་ནོ། །དོན་གྱི་གནས་བཞི་པོ་འདི་དག་ལས་ཀྱང་འབྲས་བུ་དཀོན་མཆོག་གསུམ་
སྐྱེད་པར་བྱེད་པའི་ཤེས་བྱ་ཐམས་ཅད་ཀྱང་བཞི་པོ་འདི་ཉིད་ཀྱིས་བསྡུས་པའི་ཕྱིར་བཞིར་ངེས་ཏེ།
དང་པོ་ཁམས་དྲི་མ་དང་བཅས་པའི་དེ་བཞིན་ཉིད་ནི་རྟོགས་པར་བྱ་བའི་གནས་སུ་བལྟ་བར་བྱའོ། །
དེ་སུས་རྟོགས་ཤེ་ན། དེ་རྗེས་སུ་རྟོགས་པ་ནི་དྲི་མ་མེད་པའི་དེ་བཞིན་ཉིད་དག་པ་གཉིས་ལྡན་དེ་
ཕྱིན་ཅི་མ་ལོག་པར་རྟོགས་པ་ཡིན་པས་གཉིས་པ་བྱང་ཆུབ་ཀྱི་གནས་སོ། །བྱང་ཆུབ་ཀྱི་ཡན་ལག་
ཏུ་གྱུར་པ་ནི་སྟོབས་ལ་སོགས་པ་སངས་རྒྱས་ཀྱི་ཡོན་ཏན་ཡིན་པའི་ཕྱིར་གསུམ་པ་ཡོན་ཏན་ནི་བྱང་



རིན་ཆེན་ཡེ་ཤེས།
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། པོད་དང་པོ།
ཆུབ་ཀྱི་ཡན་ལག་གི་གནས་སོ། །བྱང་ཆུབ་ཀྱི་ཡན་ལག་རྣམས་ཉིད་ཀྱི་ཕྲིན་ལས་ཕུན་སུམ་ཚོགས་
པའི་སྒོ་ནས་གཞན་དག་རྟོགས་པར་བྱེད་པའི་ཕྱིར་བཞི་པ་ཕྲིན་ལས་ནི་རྟོགས་པར་བྱེད་པའི་གནས་
ཡིན་ནོ། །དེ་ལྟར་གནས་བཞི་པོ་འདིའི་དབང་དུ་བྱས་ཏེ་རྒྱུ་དང་རྐྱེན་གྱི་དངོས་པོས་དཀོན་མཆོག་
གསུམ་གྱི་རིགས་རྣམ་པར་གཞག་པར་རིག་པར་བྱའོ། །
དེ་ལ་གནས་བཞི་པོ་འདི་དག་ལས་དང་པོ་ཁམས་ནི་འཇིག་རྟེན་ལས་འདས་པའི་ཆོས་ཀྱི་ས་
བོན་ཡིན་པའི་ཕྱིར་ཐོས་པ་ལ་སོགས་ལས་བྱུང་བའི་ཤེས་པས་སོ་སོ་རང་ཉིད་ཚུལ་བཞིན་ཡིད་ལ་
བྱེད་པའི་གནས་ཀྱིས་རང་གི་ཁམས་དེ་དྲི་མ་རྣམ་པར་དག་པ་ལ་བརྟེན་ནས་སངས་རྒྱས་ལ་སོགས་
པ་འབྱུང་བས་ན། དེ་ནི་དཀོན་མཆོག་གསུམ་གྱི་རྒྱུར་རྟོགས་པར་བྱ་སྟེ་དེ་ལྟར་གཅིག་ནི་རྒྱུ་ཡིན་ནོ། །
ཇི་ལྟར་གསུམ་རྐྱེན་ཡིན་ཞེ་ན། དེ་བཞིན་གཤེགས་པ་བླ་ན་མེད་པ་ཡང་དག་པར་རྫོགས་པའི་བྱང་
ཆུབ་ཏུ་མངོན་པར་རྫོགས་པར་སངས་རྒྱས་ནས་སྟོབས་ལ་སོགས་པ་སངས་རྒྱས་ཀྱི་ཡོན་ཏན་གྱི་
ཆོས་རྣམས་ཀྱིས་དེ་བཞིན་གཤེགས་པའི་ཕྲིན་ལས་སུམ་ཅུ་རྩ་གཉིས་མཛད་པ་ན་གཞན་གྱི་སྒྲ་ལ་
བརྟེན་ནས་ཚུལ་བཞིན་ཡིད་ལ་བྱེད་པས་ཁམས་དེ་རྣམ་པར་དག་པ་ལ་བརྟེན་ནས་དཀོན་མཆོག་
གསུམ་འབྱུང་བའི་རྐྱེན་དུ་རྟོགས་པར་བྱ་སྟེ། དེ་ལྟར་གསུམ་ནི་རྐྱེན་ཡིན་ནོ། །དེ་ལྟར་གནས་བཞི་
པོ་ཕྱིར་བསྟན་ནས། ད་ནི་སོ་སོར་འཆད་དེ། འདི་ཕན་ཆད་གཞུང་ལྷག་མས་ནི་དྲི་མ་དང་བཅས་
པའི་དེ་བཞིན་ཉིད་ཁམས་དང་། དྲི་མ་མེད་པའི་དེ་བཞིན་ཉིད་བྱང་ཆུབ་དང་། བྱང་ཆུབ་དེའི་ཡོན་
ཏན་དང༌། ཡོན་ཏན་དང་ལྡན་པའི་ཕྲིན་ལས་ཏེ། གནས་བཞི་པོ་འདི་རྣམས་ཉིད་མཐར་གྱིས་རྣམ་
པར་དབྱེ་བ་རྒྱས་པར་བསྟན་པར་རིག་པར་བྱ་སྟེ། དེ་ལ་དང་པོ་དྲི་མ་དང་བཅས་པའི་དེ་བཞིན་ཉིད་
ཀྱི་དབང་དུ་མཛད་ནས་གསུངས་པ་ནི། མདོ་དུ་མ་ལས། སེམས་ཅན་ཐམས་ཅད་ནི་དེ་བཞིན་གཤེགས་
པའི་སྙིང་པོ་ཅན་ནོ། །
ཞེས་གསུངས་པ་གང་ཡིན་པ་དེའི་དོན་གཏན་ལ་འབེབས་པ་ན། བདེ་གཤེགས་སྙིང་པོ་ལུས་
ཅན་ཀུན་ལ་ཡོད་པར་གསུངས་པ། རྫོགས་སངས་སྐུ་ནི་འཕྲོ་ཕྱིར་དང་། །དེ་བཞིན་ཉིད་དབྱེར་མེད་
ཕྱིར་དང་། །རིགས་ཡོད་ཕྱིར་ན་ལུས་ཅན་ཀུན། །རྟག་ཏུ་སངས་རྒྱས་སྙིང་པོ་ཅན། །ཞེས་ཏེ། མདོར་
བསྡུ་ན་དོན་རྣམ་པ་གསུམ་གྱིས་སེམས་ཅན་ཐམས་ཅད་ནི་རྟག་ཏུ་དེ་བཞིན་གཤེགས་པའི་སྙིང་པོ་
།



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
ཅན་ནོ། །ཞེས་བཅོམ་ལྡན་འདས་ཀྱིས་གསུངས་ཏེ། འདི་ལྟ་སྟེ། སེམས་ཅན་ཐམས་ཅད་ལ་དེ་བཞིན་
གཤེགས་པའི་ཆོས་ཀྱི་སྐུ་འཕྲོ་བའི་དོན་དང༌། དེ་བཞིན་གཤེགས་པའི་དེ་བཞིན་ཉིད་རྣམ་པར་དབྱེ་
བ་མེད་པའི་དོན་དང༌། དེ་བཞིན་གཤེགས་པའི་རིགས་ཡོད་པའི་དོན་གྱིས་སོ། །དེ་ལ་སེམས་ཅན་
ཐམས་ཅད་ལ་དེ་བཞིན་གཤེགས་པའི་ཆོས་ཀྱི་སྐུ་འཕྲོ་བའི་དོན་ནི། རང་བཞིན་གྱིས་རྣམ་པར་དག་
པའི་ཆོས་ཀྱི་སྐུས་སེམས་ཅན་ཐམས་ཅད་ལ་ཁྱབ་པོ། །གློ་བུར་གྱི་དྲི་མས་ཀྱང་དག་པའི་ཆོས་ཀྱི་སྐུ་
ནི་ཐོབ་རུང་དུ་སེམས་ཅན་ཐམས་ཅད་ལ་ཁྱབ་པོ། །
ཡང་ན་རྫོགས་སངས་སྐུ་ཞེས་བྱ་བ་ནི་སྐུ་གསུམ་ཅར་ཏེ་གཞུང་འདི་ཉིད་ལས། འདི་ཡི་རང་
བཞིན་ཆོས་སྐུ་དང་། །དེ་བཞིན་ཉིད་དང་རིགས་ཀྱང་སྟེ། །དེ་ནི་དཔེ་གསུམ་གཅིག་དང་ནི། །ལྔ་རྣམས་
ཀྱིས་ནི་ཤེས་པར་བྱ། །ཞེས་གསུངས་པ་ལ། ཆོས་ཀྱི་སྐུའི་དཔེ་གསུམ་གྱི་སྐབས་ཀྱི་འགྲེལ་པར། དེ་
ལྟར་སངས་རྒྱས་ཀྱི་གཟུགས་དང་། སྦྲང་རྩི་དང༌། སྙིང་པོའི་དཔེ་གསུམ་གྱིས་ནི་དེ་བཞིན་གཤེགས་
པའི་ཆོས་ཀྱི་སྐུས་ལུས་པ་མེད་པའི་སེམས་ཅན་གྱི་ཁམས་ལ་ཁྱབ་པའི་དབང་དུ་བྱས་ནས། སེམས་
ཅན་འདི་དག་དེ་བཞིན་གཤེགས་པའི་སྙིང་པོ་ཅན་ཡིན་ནོ་ཞེས་བསྟན་ཏོ། །གང་ཞིག་དེ་བཞིན་
གཤེགས་པའི་ཆོས་ཀྱི་སྐུ་ལས་ཕྱི་རོལ་ཏུ་གྱུར་པའི་སེམས་ཅན་དེ་ནི་འགའ་ཡང་སེམས་ཅན་གྱི་
ཁམས་ན་མེད་དེ། ནམ་མཁའི་ཁམས་ལ་གཟུགས་བཞིན་ནོ། ། དེ་བས་ན་
དེ་སྐད་དུ་ཡང་། ཇི་ལྟར་ནམ་མཁའ་རྟག་ཏུ་ཀུན་སོང་འདོད། །དེ་བཞིན་འདི་ནི་རྟག་ཏུ་ཀུན་
སོང་འདོད། །ཇི་ལྟར་ནམ་མཁའ་གཟུགས་རྣམས་ཀུན་ཏུ་སོང་། །དེ་བཞིན་འདི་ཡང་སེམས་ཅན་
ཚོགས་ཀུན་སོང་། །ཞེས་གསུངས་སོ། །ཞེས་བཤད་པས་སྐུ་གསུམ་གྱིས་ཁྱབ་པ་ལ་བྱའོ། །ཁྱབ་པའི་
ཚུལ་ནི་སྐུ་གསུམ་མངོན་གྱུར་ཐོབ་རུང་དུ་ཡོད་པའམ། ཡང་ན་འཁོར་བ་མ་སྟོངས་ཀྱི་བར་དུ་སེམས་
ཅན་གྱི་ཁམས་སྦྱང་བའི་ཕྱིར་ཆོས་ཀྱི་སྐུས་རྟེན་བྱས་ནས། ལོངས་སྤྱོད་རྫོགས་པའི་སྐུས་དག་པའི་
འཁོར་རྣམས་ལ་ཁྱབ་སྟེ་དོན་བྱེད་ཅིང་། སྤྲུལ་པའི་སྐུས་མ་དག་པའི་འཁོར་རྣམས་ལ་ཁྱབ་སྟེ་དོན་
བྱེད་པས་ན། སེམས་ཅན་རྣམས་ལ་སྦྱང་བར་བྱ་བའི་གཞི་སྙིང་པོའི་ཁམས་ཡོད་པ་ཡིན་ནོ། གལ་
ཏེ་སྦྱང་བར་བྱ་བའི་གཞི་སྙིང་པོའི་ཁམས་མེད་ན་སྐུ་གསུམ་གྱིས་སེམས་ཅན་གྱི་དོན་བྱས་པ་དོན་
མེད་པར་འགྱུར་རོ། །



རིན་ཆེན་ཡེ་ཤེས། །
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། པོད་དང་པོ།
དེ་བཞིན་ཉིད་དབྱེར་མེད་པའི་དོན་ནི། རང་བཞིན་ནམ་ཡང་གཞན་དུ་མི་འགྱུར་བས་ན་དེ་
བཞིན་ཉིད་དེ། དེ་ནི་སེམས་ཅན་ཐམས་ཅད་དང་སངས་རྒྱས་ལ་དབྱེར་མེད་པར་ཡོད་པ་ཡིན་ཏེ།
མདོ་སྡེ་རྒྱན་ལས། དེ་བཞིན་ཉིད་ནི་ཐམས་ཅད་ལ། །ཁྱད་པར་མེད་ཀྱང་དག་གྱུར་པ། །དེ་བཞིན་
གཤེགས་ཉིད་དེ་ཡི་ཕྱིར། །འགྲོ་ཀུན་དེ་ཡི་སྙིང་པོ་ཅན། །ཞེས་གསུངས་པ་དང༌། ཤེར་ཕྱིན་ལས་
ཀྱང་། འཇིག་རྟེན་དེ་བཞིན་ཉིད་དང་དགྲ་བཅོམ་དེ་བཞིན་ཉིད། །རང་རྒྱལ་དེ་བཞིན་ཉིད་དང་རྒྱལ་
སྲས་དེ་བཞིན་ཉིད། ། གཅིག་པ་ཉིད་དེ་གཞན་མིན་ ཀདངོས་བྲལ་གདེ་བཞིན་ཉིདཀག་ཐོ་ལྟར་སྡེབས། །
ཅེས་པ་དང༌། ནམ་མཁའི་ཁམས་ནི་ཤར་གྱི་ཕྱོགས་དང་ལྷོ་ཕྱོགས་དང༌། །དེ་བཞིན་ནུབ་ཀྱི་ཕྱོགས་
དང་བྱང་ཕྱོགས་ཕ་མཐའ་ཡས། །སྟེང་དང་འོག་དང་ཕྱོགས་བཅུ་ཇི་སྙེད་རྣམས་ནའང་ཡོད། །ཐ་དད་
གྱུར་པ་མེད་ཅིང་བྱེ་བྲག་གྱུར་པ་མེད། །འདས་པའི་དེ་བཞིན་ཉིད་དང་མ་བྱོན་དེ་བཞིན་ཉིད། །ད་
ལྟར་དེ་བཞིན་ཉིད་གང་དགྲ་བཅོམ་དེ་བཞིན་ཉིད། །ཆོས་ཀུན་དེ་བཞིན་ཉིད་གང་རྒྱལ་བའི་དེ་བཞིན་
ཉིད། །ཆོས་ཀྱི་དེ་བཞིན་ཉིད་འདི་ཐམས་ཅད་བྱེ་བྲག་མེད་ཅེས་སོ། །རིགས་ཡོད་པའི་དོན་ནི།གང་
ཞིག་རྣམ་པར་སྦྱངས་ན་སྐུ་གསུམ་མངོན་གྱུར་ཐོབ་ཏུ་རུང་བའི་རིགས་སེམས་ཅན་ཐམས་ཅད་
ལ་ཡོད་པའི་ཕྱིར་ན་ལུས་ཅན་ཐམས་ཅད་སངས་རྒྱས་ཀྱི་སྙིང་པོ་ཅན་དུ་རིག་པར་བྱའོ། །དོན་གྱི་
གནས་གསུམ་པོ་འདི་དག་ཀྱང་དེ་བཞིན་གཤེགས་པའི་སྙིང་པོའི་མདོའི་རྗེས་སུ་འབྲངས་ཏེ་དཔེ་
དགུ་ལ་སོགས་པས་འོག་ནས་སྟོན་པར་འགྱུར་རོ། །
དེ་ཉིད་རྣམ་གཞག་བཅུའི་སྒོ་ནས་བཤད་པ་ལ། སྡོམ་ནི། ངོ་བོ་རྒྱུ་འབྲས་ལས་ལྡན་འཇུག་
པ་དང༌། །གནས་སྐབས་དེ་བཞིན་ཀུན་ཏུ་འགྲོ་བའི་དོན། །རྟག་ཏུ་མི་འགྱུར་ཡོན་ཏན་དབྱེར་མེད་
ནི༑ །དོན་དམ་དབྱིངས་ཀྱི་དགོངས་དོན་ཡིན་ཞེས་བྱ། །ཞེས་གསུངས་ཏེ། མདོར་བསྡུ་ན་དོན་རྣམ་
པ་བཅུ་ལ་དགོངས་ནས་དེ་ཁོ་ནའི་ཡེ་ཤེས་དོན་དམ་པའི་ཡུལ་དེ་བཞིན་གཤེགས་པའི་ཁམས་རྣམ་
པར་གཞག་པར་རིག་པར་བྱའོ། །དོན་རྣམ་པ་བཅུ་གང་ཞེ་ན། འདི་ལྟ་སྟེ། ངོ་བོའི་དོན་དང༌། རྒྱུའི་
དོན་དང༌། འབྲས་བུའི་དོན་དང༌། ལས་ཀྱི་དོན་དང༌། ལྡན་པའི་དོན་དང༌། འཇུག་པའི་དོན་དང༌།
གནས་སྐབས་ཀྱི་རབ་ཏུ་དབྱེ་བའི་དོན་དང་། ཀུན་ཏུ་འགྲོ་བའི་དོན་དང་། མི་འགྱུར་བའི་དོན་དང་
དབྱེ་བ་མེད་པའི་དོན་ཏོ། །གནས་སྐབས་ཀྱི་རབ་ཏུ་དབྱེ་བ་ལ་སོགས་པ་ཕྱི་མ་བཞི་ནི་འཇུག་པའི་



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
དོན་གྱི་ནང་དུ་འདུས་པས་དོན་དྲུག་ཏུའང་འགྱུར་རོ། ། དེ་དག་
དེ་ལ་ངོ་བོའི་དོན་ནི། ཆོས་ཀྱི་སྐུ་དང་དེ་བཞིན་ཉིད་དང་རིགས་གསུམ་ཀའང་རང་བཞིན་གྱིས་
རྣམ་པར་དག་པ་ཡིན་ལ། རྒྱུའི་དོན་ནི་ཁམས་དེ་གློ་བུར་གྱི་དྲི་མ་ཐམས་ཅད་ཀྱིས་རྣམ་པར་དག་
པའི་རྒྱུར་ཐེག་པ་ཆེན་པོའི་ཆོས་ལ་མོས་པ་བསྒོམ་པ་ལ་སོགས་པ་བཞི་ཡིན་ནོ། །
འབྲས་བུའི་དོན་ནི་རྒྱུ་བཞི་པོ་དེས་ཁམས་དག་པར་བྱས་པའི་འབྲས་བུ་གཙང་བ་ལ་སོགས་
པའི་ཕ་རོལ་ཏུ་ཕྱིན་པ་བཞི་ཐོབ་པ་ཡིན་ནོ། །ལས་ཀྱི་དོན་ནི་འཁོར་བ་ལ་སྐྱོ་བ་དང་། མྱ་ངན་ལས་
འདས་པ་ལ་འདོད་པ་ལ་སོགས་པ་ཡིན་ནོ། །ལྡན་པའི་དོན་ནི་སྐུ་རྣམ་པར་དག་པའི་རྒྱུ་ལ་སོགས་
པ་རྒྱུ་དང་ལྡན་པ་དང༌། མི་སློབ་པའི་ཆོས་བདུན་སྟེ་འབྲས་བུ་དང་ལྡན་པའོ། །འཇུག་པའི་དོན་ནི།
དེ་བཞིན་ཉིད་དེ་ཉིད་གང་ཟག་གསུམ་གྱི་སྒོ་ནས་གསུམ་དུ་ཕྱེ་བ་ཡིན་ནོ། །ལྷག་མ་གསུམ་ནི་འཇུག་
པའི་དོན་དེ་ཉིད་ངེས་པར་བྱེད་པ་སྟེ། དེའང་གནས་སྐབས་ཀྱི་དོན་ནི། ཁམས་དེ་ཉིད་གནས་སྐབས་
གསུམ་དུ་མིང་གསུམ་གྱིས་བསྟན་པ་ཡིན་ནོ། །ཀུན་ཏུ་འགྲོ་བའི་དོན་ནི་གནས་སྐབས་ཀྱི་རྟེན་ཐ་དད་
ཀྱང་རང་བཞིན་ཐ་མི་དད་པར་སྟོན་པ་ཡིན་ནོ། །མི་འགྱུར་བའི་དོན་ནི་རྟེན་གནས་སྐབས་གསུམ་པོ་
ཐམས་ཅད་དུ་སོང་བ་ཡིན་ཡང་། ཀུན་ནས་ཉོན་མོངས་པ་དང་རྣམ་པར་བྱང་བ་དག་གིས་མི་འགྱུར་
བ་ཡིན་ནོ། །དབྱེར་མེད་པའི་དོན་ནི། ཟག་པ་མེད་པའི་དབྱིངས་ན་སྤངས་པ་དང་ཡེ་ཤེས་དབྱེར་
མེད་པ་ཡིན་ནོ། ། །
དེ་ལ་ངོ་བོའི་དོན་དང་རྒྱུའི་དོན་ལ་བརྩམས་ནས་མདོར་བསྟན་པའི་ཚིགས་སུ་བཅད་པ། རིན་
ཆེན་ནམ་མཁའ་ཆུ་དག་བཞིན། །རྟག་ཏུ་རང་བཞིན་ཉོན་མོངས་མེད། །ཆོས་མོས་ལྷག་པའི་ཤེས་
རབ་དང་། །ཏིང་འཛིན་སྙིང་རྗེ་ལས་བྱུང་བ། །ཞེས་གསུངས་ཏེ། ཁམས་རང་བཞིན་གྱིས་དག་པའི་
ངོ་བོ་ནི་ཆོས་ཀྱི་སྐུ་དང་དེ་བཞིན་ཉིད་དང་རིགས་ནི་གོ་རིམ་བཞིན་དུ་རིན་པོ་ཆེ་དང་། ནམ་མཁའ་
དང༌། ཆུ་དང་ཆོས་མཐུན་ཞིང་། དཔེ་གསུམ་ཅར་ཡང་རང་བཞིན་གྱིས་དག་པ་བཞིན་དུ། དོན་གསུམ་
ཅར་ཡང་རྟག་ཏུ་རང་བཞིན་གྱིས་ཉོན་མོངས་པ་མེད་པ་ཡིན་ནོ། །ཁམས་དེ་གློ་བུར་གྱི་དྲི་མས་རྣམ་
པར་དག་པའི་རྒྱུ་ནི། ཐེག་པ་ཆེན་པོའི་ཆོས་ལ་མོས་པ་དང༌། ལྷག་པའི་ཤེས་རབ་དང་། ཏིང་ངེ་འཛིན་
དང༌། སྙིང་རྗེ་ཆེན་པོ་བསྒོམ་པ་རྣམས་ཡིན་ནོ། །



རིན་ཆེན་ཡེ་ཤེས། ། རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། པོད་དང་པོ།
དེ་ལ་ཚིགས་སུ་བཅད་པ་ཕྱེད་སྔ་མའི་དོན་ནི། མཐུ་དང་རང་བཞིན་མི་འགྱུར་དང་། །བརླན་པའི་
ངོ་བོ་རང་བཞིན་ཕྱིར། །འདི་དག་ཡིད་བཞིན་ནོར་བུ་མཁའ། ། ཆུ་ཡི་ཡོན་ཏན་ཆོས་མཐུན་ཕྱིར། །
ཞེས་གསུངས་ཏེ། གསུམ་པོ་འདི་དག་ནི་སྔར་བཤད་ཟིན་པ་སྟེ། གསུམ་པོ་འདི་དག་ལ་གོ་རིམ་ཇི་
ལྟ་བ་བཞིན་རང་གི་མཚན་ཉིད་དང་སྤྱིའི་མཚན་ཉིད་ལས་བརྩམས་ནས་དེ་བཞིན་གཤེགས་པའི་
ཁམས་ནི་ཡིད་བཞིན་གྱི་ནོར་བུ་དང་ནམ་མཁའ་དང་ཆུ་རྣམ་པར་དག་པའི་ཡོན་ཏན་དང་ཆོས་
མཐུན་པ་ཉིད་དུ་རིག་པར་བྱའོ། །དེ་ལ་རེ་ཞིག་དེ་བཞིན་གཤེགས་པའི་ཆོས་ཀྱི་སྐུ་ལ་ནི་བསམ་
པའི་དོན་འགྲུབ་པ་ལ་སོགས་པའི་མཐུའི་ངོ་བོ་ཉིད་ཀྱི་རང་གི་མཚན་ཉིད་ལས་བརྩམས་ནས་ཡིད་
བཞིན་གྱི་ནོར་བུ་དང་ཆོས་མཐུན་པ་ཉིད་དུ་རིག་པར་བྱའོ། །དེ་བཞིན་ཉིད་ལ་ནི་གཞན་དུ་མ་ཡིན་
པ་ཉིད་ཀྱི་རང་གི་ངོ་བོའི་རང་གི་མཚན་ཉིད་ལས་བརྩམས་ནས་ནམ་མཁའ་དང་ཆོས་མཐུན་པ་
ཉིད་དུ་རིག་པར་བྱའོ། །དེ་བཞིན་གཤེགས་པའི་རིགས་ལ་ནི་སེམས་ཅན་ལ་སྙིང་བརྩེ་བས་བརླན་
པའི་རང་གི་ངོ་བོ་ཉིད་ཀྱི་རང་གི་མཚན་ཉིད་ལས་བརྩམས་ནས། ཆུ་དང་ཆོས་མཐུན་པ་ཉིད་དུ་རིག་
པར་བྱའོ། །འདིར་ཐམས་ཅད་ཀྱང་རྟག་ཏུ་རང་བཞིན་གྱིས་ཤིན་ཏུ་ཉེ་བར་ཉོན་མོངས་པ་མེད་པ་
རངབཞིན་གྱིས་ཡོངས་སུ་དག་པའི་སྤྱིའི་མཚན་ཉིད་ལས་བརྩམས་ནས། དེ་ཉིད་ཡིད་བཞིན་གྱི་
ནོར་བུ་དང༌། ནམ་མཁའ་དང༌། ཆུ་རྣམ་པར་དག་པའི་ཡོན་ཏན་དང་ཆོས་མཐུན་པར་རིག་པར་
བྱའོ། །
རྒྱུའི་དོན་རྒྱལ་པར་བཤད་པ་ནི་ཚིགས་སུ་བཅད་པ་ཕྱེད་ཕྱི་མའི་དོན་ཏེ། དེ་ལ། དག་བྱ་སྒྲིབ་
པ་བཞི་དང་། དག་བྱེད་གཉེན་པོ་བཞི་ལས། དག་བྱ་སྒྲིབ་པ་བཞི་ནི། ཆོས་ལ་ཁོང་ཁྲོ་བདག་ལྟ་དང་། །
འཁོར་བའི་སྡུག་བསྔལ་གྱིས་འཇིགས་དང༌། །སེམས་ཅན་དོན་ལ་ལྟོས་མེད་ཉིད། །འདོད་ཆེན་
མུ་སྟེགས་ཉན་ཐོས་དང༌། །རང་བྱུང་རྣམས་ཀྱི་སྒྲིབ་རྣམ་བཞི། །ཞེས་གསུངས་ཏེ། མདོར་བསྡུ་ན་
སེམས་ཅན་གྱི་ཚོགས་ན་སེམས་ཅན་རྣམ་པ་འདི་གསུམ་ཡོད་དེ། སྲིད་པ་འདོད་པ་དང༌། སྲིད་
པ་དང་བྲལ་བར་འདོད་པ་དང་། དེ་གཉིས་ཀ་མངོན་པར་མི་འདོད་པའོ། །དེ་ལ་སྲིད་པ་འདོད་པ་ནི་
རྣམ་པ་གཉིས་སུ་རིག་པར་བྱ་སྟེ། ཐར་པའི་ལམ་དང་ཞེ་འགྲས་པ་ཡོངས་སུ་མྱ་ངན་ལས་མི་འདའ་
བའི་རིགས་ཅན་གྱི་སེམས་ཅན་འཁོར་བ་ཉིད་འདོད་ཀྱི་མྱ་ངན་ལས་འདས་པ་ནི། འདོད་པ་ཉིད་



ཇོ་ནང་དཔེ་ཚོགས།
1:|:ཀྱིས་
སྤྱིའི་དེབ་སོ་གཅིག་པ།
མ་ཡིན་པ་གང་ཡིན་པ་དང༌། དེར་ངེས་པར་ལྷུང་བ་ཆོས་འདི་བ་ཉིད་དེ། དེ་དག་ལས་ཁ་ཅིག་ཐེག་
པ་ཆེན་པོའི་ཆོས་ལ་སྡང་བ་སྟེ། གང་གི་དབང་དུ་མཛད་ནས་བཅོམ་ལྡན་འདས་ཀྱིས་འདི་སྐད་ཅེས།
ང་ནི་དེ་དག་གི་སྟོན་པ་མ་ཡིན་ལ། དེ་དག་ཀྱང་ངའི་ཉན་ཐོས་མ་ཡིན་ནོ། །ཤཱ་རིའི་བུ་དེ་དག་ནི་
མུན་པ་བས་ཀྱང་ཆེས་མུན་པ། མུན་པ་ནས་མུན་པ་ཆེན་པོར་འགྲོ་བ། མུན་པ་ཆེན་པོ་དང་ལྡན་པའོ་
ཞེས་ང་སྨྲའོ། །ཞེས་གསུངས་པའོ། ། དང་
དེ་ལ་སྲིད་པ་དང་བྲལ་བར་འདོད་པ་ནི་གཉིས་ཏེ། ཐབས་མ་ཡིན་པ་ལ་ཞུགས་པ་དང་། ཐབས་
ལ་ཞུགས་པའོ། །དེ་ལ་ཐབས་མ་ཡིན་པ་ལ་ཞུགས་པ་ལ་ཡང་རྣམ་པ་གསུམ་སྟེ། འདི་ལས་ཕྱི་རོལ་
ཏུ་གྱུར་པ་ཙ་ར་ཀ་དང་། ཀུན་ཏུ་རྒྱུ་དང་། གཅེར་བུ་པ་ལ་སོགས་པ་རྣམ་པ་དུ་མའི་མུ་སྟེགས་པ་མང་
པོ་དང༌། དེ་དང་ལྟ་བ་མཐུན་པར་སྤྱོད་པའི་ཆོས་འདི་པ་ཉིད་དད་པ་ཡོད་ཀྱང་ཉེས་པར་གཟུང་བ་
འཛིན་པ་སྟེ། དེ་དག་ཀྱང་གང་ཞེ་ན་འདི་ལྟ་སྟེ། དོན་དམ་པ་ལ་མི་མོས་པ་གང་ཟག་ཏུ་ལྟ་བ་སྟེ།
གང་ལ་བཅོམ་ལྡན་འདས་ཀྱིས་སྟོང་པ་ཉིད་ལ་མོས་པ་མེད་པ་ནི་མུ་སྟེགས་པ་དག་དང་ཁྱད་པར་
མེད་པ་ཡིན་ནོ། །ཞེས་གསུངས་པ་དང༌། མངོན་པའི་ང་རྒྱལ་ཅན་སྟོང་པ་ཉིད་དུ་ལྟ་བ་སྟེ། འདི་ལ་
སྟོང་པ་ཉིད་དུ་ལྟ་བ་གང་ཟག་དེའི་རྣམ་པར་ཐར་པའི་སྒོ་ལ་ཡང་སྟོང་པ་ཉིད་དུ་ལྟ་བར་འགྱུར་བ་
གང་གི་དབང་དུ་མཛད་ནས། འོད་སྲུང་གང་ཟག་ཏུ་ལྟ་བ་རི་རབ་ཙམ་ལ་གནས་པ་ནི་བླའི། མངོན་
པའི་ང་རྒྱལ་ཅན་སྟོང་པ་ཉིད་དུ་ལྟ་བ་དེ་ནི་དེ་ལྟ་མ་ཡིན་ནོ། །ཞེས་གསུངས་པའོ། །དེ་ལ་ཐབས་ལ་
ཞུགས་པ་ཡང་རྣམ་པ་གཉིས་ཏེ། ཉན་ཐོས་ཀྱི་ཐེག་པ་དང་མཐུན་པ་ཡང་དག་པ་ཉིད་དུ་ངེས་པར་
ཞུགས་པ་དང༌། རང་སངས་རྒྱས་ཀྱི་ཐེག་པ་དང་མཐུན་པའོ། །དེ་གཉིས་ཀ་མངོན་པར་མི་འདོད་
པ་ནི། ཐེག་པ་ཆེན་པོ་ལ་ཡང་དག་པར་གནས་པ་མཆོག་ཏུ་དབང་པོ་རྣོན་པོའི་སེམས་ཅན་ཏེ། གང་
དག་འདོད་ཆེན་པ་བཞིན་དུ་འཁོར་བ་ཡང་མི་འདོད་ཅིང་། མུ་སྟེགས་པ་ལ་སོགས་པ་ལྟར་ཐབས་
མ་ཡིན་པ་ལ་ཞུགས་པ་ཡང་མ་ཡིན་ལ། ཉན་ཐོས་དང་རང་སངས་རྒྱས་ལྟར་ཐབས་དང་ལྡན་པར་
གཏོགས་པ་ཡང་མ་ཡིན་ཏེ། འོན་ཀྱང་འཁོར་བ་དང་མྱ་ངན་ལས་འདས་པ་མཉམ་པ་ཉིད་ཐོབ་པའི་
ལམ་དུ་ཞུགས་པ་པ་སྟེ་དེ་དག་ནི་མི་གནས་པའི་མྱ་ངན་ལས་འདས་པ་ལ་བསྟེན་པའི་བསམ་བ་ཅན།
ཉེ་བར་ཉོན་མོངས་པ་མེད་པའི་འཁོར་བ་ལ་བསྟེན་པའི་སྦྱོར་བ་ཅན་སྙིང་རྗེ་དང་ལྷག་པའི་བསམ་



རིན་ཆེན་ཡེ་ཤེས། །
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། ། 1:|: པོད་དང་པོ།
པ་བརྟན་པས་རབ་ཏུ་གནས་པ། རྩ་བ་ཡོངས་སུ་དག་པར་གྱུར་པ་ཡིན་ནོ། །དེ་ལ་སེམས་ཅན་གང་
དག་སྲིད་པ་འདོད་པ་འདོད་ཆེན་པ་དང༌། དེར་ངེས་པར་ལྟུང་བ་ཐེག་ཆེན་ལ་སྡང་བ་ཆོས་འདི་པ་
ཉིད་དེ། དེ་གཉིས་ནི་ལོག་པ་ཉིད་དུ་ངེས་པའི་སེམས་ཅན་གྱི་ཕུང་པོ་ཞེས་བྱ་བའོ། །གང་དག་སྲིད་
པ་དང་བྲལ་བ་འདོད་ཀྱང་ཐབས་མ་ཡིན་པ་ལ་ཞུགས་པ་དེ་དག་ནི། ཡང་དག་པ་ཉིད་དུ་མ་ངེས་པའི་
སེམས་ཅན་གྱི་ཕུང་པོ་ཞེས་བྱའོ། །གང་དག་སྲིད་པ་དང་བྲལ་བ་འདོད་པ་ཐབས་ལ་ཞུགས་པ་དང་།
དེ་གཉི་ག་མངོན་པར་མི་འདོད་པ་མཉམ་པ་ཉིད་ཐོབ་པའི་ལམ་དུ་ཞུགས་པ་དེ་དག་ནི་ཡང་དག་པ་
ཉིད་དུ་ངེས་པའི་སེམས་ཅན་གྱི་ཕུང་པོ་ཞེས་བྱའོ། །སེམས་ཅན་གྱི་རིས་དེ་དང་དེ་རྣམས་ཀྱི་ནང་
ནས་གང་དང་གང་ལ་དེ་བཞིན་གཤེགས་པའི་ཁམས་མི་རྟོགས་པ་དང༌། མངོན་དུ་བྱེད་པར་མི་འགྱུར་
སྒྲིབ་པ་དུ་ཞིག་ཡོད་ཅེ་ན། བཞི་སྟེ། ཐོག་པ་ཆེན་པོའི་ཆོས་ལ་ཁོང་ཁྲོ་བ་ནི་འཁོར་བ་འབའ་ཞིག་
འདོད་པས་ན་འདོད་ཆེན་པས་ཏེ། རིགས་ཆད་པ་རྣམས་དང་དེར་ངེས་པར་ལྟུང་བ་རྣམས་ལ་ཡོད་
དོ༑ ༑ཆོས་ལ་བདག་ཏུ་ལྟ་བ་ནི་གཞན་མུ་སྟེགས་བྱེད་རྣམས་དང༌། དེ་དང་མཐུན་པར་སྤྱོད་པ་
རྣམས་ཀྱིའོ། །རང་ཉིད་འཁོར་བའི་སྡུག་བསྔལ་གྱིས་ཧ་ཅང་འཇིགས་པ་ནི་ཉན་ཐོས་རྣམས་ཀྱིའོ། །
སེམས་ཅན་གྱི་དོན་ལ་ལྟོས་པ་མེད་པར་རང་ཉིད་གཅིག་པུ་ཐར་པ་འདོད་པ་ནི་རང་སངས་རྒྱས་
ཀྱི་ཐེག་པ་པ་རྣམས་ཀྱི་སྒྲིབ་པ་སྟེ་དེ་ལྟར་རྣམ་པ་བཞིའོ། །
དེ་དག་དག་པར་བྱེད་པའི་གཉེན་པོ་བཞི་ནི། དག་རྒྱུ་ལྷག་པར་མོས་པ་ལ། །སོགས་པའི་ཆོས་
ནི་རྣམ་བཞི་ཉིད། །དག་རྒྱུ་བཞི་པོ་གང་ཞེ་ན། །ཐེག་མཆོག་ལ་མོས་ས་བོན་ཤེས་རབ་ནི། །སངས་
རྒྱས་ཆོས་སྐྱེད་མ་དང་བསམ་གཏན་གྱི། །བདེ་བའི་མངལ་གནས་སྙིང་རྗེའི་མ་མ་ཅན། །གང་ཡིན་དེ་
དག་ཐུབ་པའི་རྗེས་སྐྱེས་སྲས། །ཞེས་གསུངས་ཏེ། ཐེག་པ་ཆེན་པོའི་ཆོས་ལ་སྡང་བ་འདོད་ཆེན་པ་
རྣམས་ལ་གཙོ་ཆེར་ཡོད་པའི་སྒྲིབ་པའི་གཉེན་པོར་བྱང་ཆུབ་སེམས་དཔའ་རྣམས་ཐེག་པ་ཆེན་པོའི་
ཆོས་ལ་མོས་པ་བསྒོམ་པ་ས་བོན་ལྟ་བུ་དང༌། ཆོས་རྣམས་ལ་བདག་ཏུ་ལྟ་བ་གཞན་མུ་སྟེགས་བྱེད་
རྣམས་ལ་གཙོ་ཆེར་ཡོད་པའི་སྒྲིབ་པའི་གཉེན་པོར་བྱང་ཆུབ་སེམས་དཔའ་རྣམས་ཤེས་རབ་ཀྱི་ཕ་
རོལ་ཏུ་ཕྱིན་པ་བསྒོམ་པ་སངས་རྒྱས་ཀྱི་ཆོས་སྐྱེད་པར་བྱེད་པའི་མ་ལྟ་བུ་དང༌། འཁོར་བ་སྡུག་
བསྔལ་བར་འདུ་ཤེས་ཤིང་དེའི་སྡུག་བསྔལ་གྱིས་ཧ་ཅང་འཇིགས་པ་ཉན་ཐོས་ཀྱི་ཐེག་པ་པ་རྣམས་



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
ལ་གཙོ་ཆེར་ཡོད་པའི་སྒྲིབ་པའི་གཉེན་པོར་བྱང་ཆུབ་སེམས་དཔའ་རྣམས་ནམ་མཁའ་མཛོད་ལ་
སོགས་པའི་ཏིང་ངེ་འཛིན་བསྒོམ་པ་མངལ་གནས་མ་ཉམས་པ་ལྟ་བུ་དང༌། སེམས་ཅན་གྱི་དོན་ལ་
རྒྱབ་ཀྱིས་ཕྱོགས་ཤིང་སེམས་ཅན་གྱི་དོན་ལ་མི་ལྟོས་པ་རང་སངས་རྒྱས་ཀྱི་ཐེག་པ་པ་རྣམས་ལ་
གཙོ་ཆེར་ཡོད་པའི་སྒྲིབ་པའི་གཉེན་པོར་བྱང་ཆུབ་སེམས་དཔའ་རྣམས་སྙིང་རྗེ་ཆེན་པོ་སྒོམ་པ་སྐྱེད་
བསྲིང་བར་བྱེད་པའི་མ་མ་ལྟ་བུ་སྟེ། ཆོས་བཞི་པོ་དེ་དག་དང་ལྡན་པ་ནི་ཐུབ་པའི་རྗེས་སུ་སྐྱེས་པའི་
སྲས་ཡིན་ནོ། །སྒྲིབ་པ་བཞི་པོ་དེ་དག་གང་ཟག་བཞི་པོ་དེ་རྣམས་ཀྱི་རྒྱུད་ལ་སོ་སོར་ངེས་པ་ནི་མ་
ཡིན་མོད་ཀྱི། གཙོ་ཆེ་བས་གཞག་ལ། དེ་རྣམས་ཀྱི་གཉེན་པོའི་ཆོས་བཞི་པོ་དེ་རྣམས་བྱང་ཆུབ་སེམས་
དཔའ་རྣམས་ཀྱིས་བསྒོམ་པར་བྱ་བ་ཡིན་ནོ། ། །
འབྲས་བུ་དང་ལས་ཀྱི་དོན་ལས་བརྩམས་ཏེ་ཚིགས་སུ་བཅད་པ། གཙང་བདག་བདེ་དང་རྟག་
ཉིད་ཀྱི། །ཡོན་ཏན་ཕ་རོལ་ཕྱིན་པ་འབྲས། །སྡུག་བསྔལ་ཡིད་འབྱུང་ཞི་ཐོབ་པར། །འདུན་དང་སྨོན་
པའི་ལས་ཅན་ནོ། །གཙང་བ་པ་ལ་སོགས་པའི་ཕ་རོལ་ཏུ་ཕྱིན་པ་བཞི་ཐོབ་པ་ནི་རྒྱུ་བཞིས་ཁམས་
དེ་དག་པར་བྱས་པའི་འབྲས་བུ་ཡིན་ནོ། །འཁོར་བའི་སྡུག་བསྔལ་ལ་ཡིད་འབྱུང་བ་དང༌། མྱ་ངན་
ལས་འདས་པ་ལ་འདུན་པ་དང་། སྨོན་པ་ལ་སོགས་པ་ནི་དེའི་ལས་ཡིན་ནོ། །
དེ་ལ་ཚིགས་སུ་བཅད་པ་ཕྱེད་སྔ་མའི་དོན་ནི། འདི་དག་འབྲས་ནི་མདོར་བསྡུས་ན། །ཆོས་ཀྱི་
སྐུ་ལ་ཕྱིན་ཅི་ལོག །རྣམ་པ་བཞི་ལས་བཟློག་པ་ཡི། །གཉེན་པོས་རབ་ཏུ་ཕྱེ་བ་ཉིད། །ཅེས་གསུངས་
ཏེ༑ ཐེག་པ་ཆེན་པོའི་ཆོས་ལ་མོས་པ་བསྒོམ་པ་ལ་སོགས་པ་དེ་བཞིན་གཤེགས་པའི་ཁམས་རྣམ་
པར་དག་པར་བྱེད་པའི་རྒྱུ་བཞི་པོ་གང་ཡིན་པ་འདི་དག་གི་འབྲས་བུ་ནི། མདོར་བསྡུ་ན་ཕྱིན་ཅི་
ལོག་རྣམ་པ་བཞི་ལས་བཟློག་པ་བཞིའི་གཉེན་པོར་དེ་བཞིན་གཤེགས་པའི་ཆོས་ཀྱི་སྐུ་ལ་གཙང་བ་
ལ་སོགས་པའི་ཡོན་ཏན་གྱི་ཕ་རོལ་ཏུ་ཕྱིན་པ་བཞི་འགྲུབ་པར་རིག་པར་བྱའོ། །དེ་ལ་ཕྱིན་ཅི་ལོག་
བཞི་དང༌། དེ་ལས་བཟློག་པ་བཞི་དང༌། དེའི་གཉེན་པོ་དེ་རྣམས་གང་ཞེ་ན། ཕྱིན་ཅི་ལོག་བཞི་ནི་
བྱིས་པ་རྣམས་ཀྱི་ཉེ་བར་ལེན་པའི་ཕུང་པོ་ལ་གཙང་བ་དང་། བདག་དང༌། བདེ་བ་དང༌། རྟག་པར་
འདུ་ཤེས་པ་སྟེ། དེ་མ་ཡིན་པ་ལ་དེར་འདུ་ཤེས་པའི་ཕྱིར་ཕྱིན་ཅི་ལོག་གོ །དེ་ལས་བཟློག་པ་བཞི་ནི།
ཉན་རང་རྣམས་ཀྱིས་ཕུང་པོ་མི་གཙང་བ་ལ་སོགས་པར་མཐོང་བའོ། །དེའི་གཉེན་པོ་བཞི་ནི། དེ་



རིན་ཆེན་ཡེ་ཤེས། །
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། པོད་དང་པོ།
བཞིན་གཤེགས་པའི་ཆོས་ཀྱི་སྐུ་གཙང་བའི་ཕ་རོལ་ཏུ་ཕྱིན་པ་ལ་སོགས་པ་བཞི་དང་ལྡན་པ་སྟེ། དོན་
འདི་ཡང་རྒྱས་པར་ནི་མདོ་ཇི་ལྟ་བ་བཞིན་རྟོགས་པར་བྱ་སྟེ། དཔལ་ཕྲེང་གིས་ཞུས་པའི་མདོ་ལས།
བཅོམ་ལྡན་འདས། སེམས་ཅན་རྣམས་ནི་ཟིན་པའི་ཕུང་པོ་ལྔ་པོ་དག་ལ་ཕྱིན་ཅི་ལོག་ཏུ་གྱུར་ཏེ། བཅོམ་
ལྡན་འདས་དེ་དག་ནི། མི་རྟག་པ་ལ་རྟག་པར་འདུ་ཤེས་པ་དང༌། སྡུག་བསྔལ་ལ་བདེ་བར་འདུ་
ཤེས་པ་དང༌། བདག་མ་མཆིས་པ་ལ་བདག་ཏུ་འདུ་ཤེས་པ་དང༌། མི་གཙང་བ་ལ་གཙང་བར་འདུ་
ཤེས་པ་ལགས་སོ། །ཐམས་ཅད་མཁྱེན་པའི་ཡེ་ཤེས་ཀྱི་ཡུལ་དང༌། དེ་བཞིན་གཤེགས་པའི་ཆོས་
ཀྱི་སྐུ་ནི་ཉན་ཐོས་དང་རངས་སངས་རྒྱས་ཐམས་ཅད་ཀྱི་ཤེས་པ་དག་གིས་ཀྱང་སྔར་མ་མཐོང་ལགས་
སོ༑ ༑བཅོམ་ལྡན་འདས་སེམས་ཅན་དེ་རྣམས་དེ་བཞིན་གཤེགས་པ་ལ་དད་པས། རྟག་པར་འདུ
ཤེས་པ་དང་། བདེ་བར་འདུ་ཤེས་པ་དང་། བདག་ཏུ་འདུ་ཤེས་པ་དང་། གཙང་བར་འདུ་ཤེས་པའི་
སེམས་ཅན་དེ་དག་ནི་བཅོམ་ལྡན་འདས་ཕྱིན་ཅི་ལོག་ཏུ་གྱུར་པ་མ་ལགས་ཏེ། བཅོམ་ལྡན་འདས་
སེམས་ཅན་དེ་དག་ནི་ཡང་དག་པའི་ལྟ་བ་ཅན་དུ་འགྱུར་བ་ལགས་སོ། །དེ་ཅིའི་སླད་དུ་ཞེ་ན། བཅོམ་
ལྡན་འདས་དེ་བཞིན་གཤེགས་པའི་ཆོས་ཀྱི་སྐུ་ཉིད་རྟག་པའི་ཕ་རོལ་ཏུ་ཕྱིན་པ་དང༌། བདེ་བའི་ཕ་
རོལ་ཏུ་ཕྱིན་པ་དང༌། བདག་གི་ཕ་རོལ་ཏུ་ཕྱིན་པ་དང༌། གཙང་བའི་ཕ་རོལ་ཏུ་ཕྱིན་པ་ལགས་པའི་
སླད་དུའོ། །བཅོམ་ལྡན་འདས་སེམས་ཅན་གང་དག་དེ་བཞིན་གཤེགས་པའི་ཆོས་ཀྱི་སྐུ་ལ་དེ་ལྟར་
མཐོང་བ་དེ་དག་ནི་ཡང་དག་པ་མཐོང་བ་ལགས་སོ། །བཅོམ་ལྡན་འདས་ཡང་དག་པ་མཐོང་བ་
གང་ལགས་པ་དེ་དག་ནི་བཅོམ་ལྡན་འདས་ཀྱི་སྲས་ཐུགས་ལས་སྐྱེས་པ་དང༌། ཞལ་ནས་སྐྱེས་པ་དང༌།
ཆོས་ལས་སྐྱེས་པ་དང་། ཆོས་ཀྱི་སྤྲུལ་པ་དང་། ཆོས་ཀྱི་བགོ་སྐལ་ལ་སྤྱོད་པ་ཞེས་བགྱིའོ། །ཞེས་
གསུངས་སོ། །དེ་བཞིན་གཤེགས་པའི་ཆོས་ཀྱི་སྐུའི་ཡོན་ཏན་གྱི་ཕ་རོལ་ཏུ་ཕྱིན་པ་འདི་བཞི་མདོ་
ལས་གསུངས་པའི་གོ་རིམ་ནི། འདིར་བཤད་པའི་རྒྱུའི་གོ་རིམ་ལས་བཟློག་པར་རིག་པར་བྱ་སྟེ། དེ་
ལ་འདི་ལྟར་ཐེག་པ་ཆེན་པོའི་ཆོས་ལ་སྡང་བ་འདོད་ཆེན་པ་རྣམས་ཀྱི་རྒྱུད་ལ་ཡོད་པ་མི་གཙང་བའི་
འཁོར་བ་ལ་མངོན་པར་དགའ་བ་དང་། ཐེག་པ་ཆེན་པོའི་ཆོས་ལ་སྡང་བ་ལས་བཟློག་ནས་བྱང་
ཆུབ་སེམས་དཔའ་རྣམས་ཀྱི་ཐེག་པ་ཆེན་པོའི་ཆོས་ལ་མོས་པ་བསྒོམས་པ་ལས་ནི་འབྲས་བུ་གཙང་
བའི་ཕ་རོལ་ཏུ་ཕྱིན་པ་ཐོབ་པར་བལྟའོ། །ཉེ་བར་ལེན་པའི་ཕུང་པོ་ལྔ་ལ་བདག་ཏུ་ལྟ་བ་གཞན་མུ་



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
སྟེགས་པ་རྣམས་ཡོད་པ་མ་ཡིན་པའི་བདག་ཏུ་འཛིན་པ་ལ་མངོན་པར་དགའ་བ་ལས་བཟློག་ནས་
ཤེས་རབ་ཀྱི་ཕ་རོལ་ཏུ་ཕྱིན་པ་བསྒོམ་པ་ལས་ནི་འབྲས་བུ་བདག་དམ་པའི་ཕ་རོལ་ཏུ་ཕྱིན་པ་ཐོབ་
པར་བལྟའོ། །འདི་ལྟར་མུ་སྟེགས་པ་གཞན་ཐམས་ཅད་ནི་གཟུགས་ལ་སོགས་པ་དེའི་རང་བཞིན་
མ་ཡིན་པའི་དངོས་པོ་བདག་ཏུ་ཁས་ལེན་པ་ལ་དེ་དག་གི་ཇི་ལྟར་གཟུང་བའི་དངོས་པོ་དེའང་བདག་
གི་མཚན་ཉིད་ཀྱི་བསླུ་བ་དང་ལྡན་པའི་ཕྱིར་དུས་ཐམས་ཅད་དུ་བདག་མེད་དོ། །དེ་བཞིན་གཤེགས་
པས་ནི་ཡང་དག་པ་ཇི་ལྟ་བ་བཞིན་གྱི་ཡེ་ཤེས་ཀྱིས་ཆོས་ཐམས་ཅད་བདག་མེད་པ་དམ་པའི་ཕ་
རོལ་ཏུ་ཕྱིན་པ་བརྙེས་ལ། དེ་ཇི་ལྟར་གཟིགས་པ་བདག་མེད་པ་དེ་ཡང་བདག་ཡོད་པ་མ་ཡིན་པའི་
མཚན་ཉིད་ཀྱིས་མི་བསླུ་བ་དང་ལྡན་པའི་ཕྱིར་དུས་ཐད་དུ་བདག་ཏུ་འདོད་དོ། །འདི་ནི་བདག་མེད་
པའི་རང་བཞིན་ཉིད་ལ་བདག་ཏུ་བྱས་པ་སྟེ། ཇི་སྐད་དུ། ཤེས་ཕྱིན་གྱི་མདོ་ལས། མི་གནས་པའི་
ཚུལ་གྱིས་གནས་པ། ཞེས་གསུངས་པ་ལྟ་བུའོ། །འདིར་བདག་ཅེས་བྱ་བ་ནི། བྱིས་པ་རྣམས་ཀྱི་ཉེ་
བར་ལེན་པའི་ཕུང་པོ་ལ་ངའོ་ཞེས་རློམ་པ་ནི་མ་ཡིན་གྱི་ཆོས་གང་གི་རང་བཞིན་ཡིན་པ་དེ་ལ་བདག་
ཅེས་བྱ་སྟེ། མེ་ནི་ཚ་བའི་བདག་ཉིད་ཅེས་པ་ལྟ་བུའོ། །དེས་ན་བདག་མེད་པའི་རང་བཞིན་ཉིད་བདག་
ཅེས་བྱའོ། །འཁོར་བའི་སྡུག་བསྔལ་གྱིས་འཇིགས་པ་ཉན་ཐོས་ཀྱི་ཐེག་པ་པ་རྣམས་ཀྱི་འཁོར་བའི་
སྡུག་བསྔལ་ཉེ་བར་ཞི་བ་ཙམ་མངོན་པར་འདོད་པ་ལས་བཟློག་ནས། ནམ་མཁའ་མཛོད་ལ་སོགས་
པའི་ཏིང་ངེ་འཛིན་བསྒོམས་པ་ལས་ནི་འབྲས་བུ་འཇིག་རྟེན་ལས་འདས་པའི་བདེ་བ་དམ་པའི་ཕ་
རོལ་ཏུ་ཕྱིན་པ་ཐོབ་པར་བལྟ་བར་བྱའོ། །སེམས་ཅན་གྱི་དོན་ལ་མི་ལྟོས་པ་རང་སངས་རྒྱས་ཀྱི་ཐེག་
པ་པ་རྣམས་ཀྱི་གཅིག་པུ་འདུ་འཛི་མེད་པར་གནས་པ་ལ་མངོན་པར་དགའ་བ་ལས་བཟློག་ནས།
བྱང་ཆུབ་སེམས་དཔའ་རྣམས་ཀྱི་སྙིང་རྗེ་ཆེན་པོ་བསྒོམས་པ་ལས་ནི། རྟག་ཏུ་རྒྱུན་མི་འཆད་པར་
འཁོར་བ་ཇི་སྲིད་ཀྱི་བར་དུ་སེམས་ཅན་གྱི་དོན་ཡོངས་སུ་སྦྱོང་བ་ཡོངས་སུ་དག་པའི་ཕྱིར་འབྲས་བུ་
རྟག་པའི་ཕ་རོལ་ཏུ་ཕྱིན་པ་ཐོབ་པར་བལྟ་བར་བྱའོ། །དེ་ལྟར་བྱང་ཆུབ་སེམས་དཔའ་རྣམས་ཀྱི་
མོས་པ་དང༌། ཤེས་རབ་དང༌། ཏིང་ངེ་འཛིན་དང་། སྙིང་རྗེ་ཆེན་པོ་བསྒོམས་པ་རྣམས་ཀྱི་འབྲས་བུ་
ནི་གོ་རིམ་ཇི་ལྟ་བ་བཞིན་དུ་དེ་བཞིན་གཤེགས་པའི་ཆོས་ཀྱི་སྐུ་ལ་གཙང་བ་དང་བདག་དང་བདེ་
བ་དང་རྟག་པའི་ཕ་རོལ་ཏུ་ཕྱིན་པ་རྣམ་པ་བཞི་འགྲུབ་བོ། །དེ་བཞིན་གཤེགས་པ་ནི་རྒྱུའི་དུས་ན་



རིན་ཆེན་ཡེ་ཤེས། །
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། ། པོད་དང་པོ།
ཐེག་པ་ཆེན་པོའི་ཆོས་ལ་མོས་པ་བསྒོམ་པ་ལ་སོགས་པས་འབྲས་བུའི་དུས་ན་རྟག་པ་ལ་སོགས་
པའི་ཕ་རོལ་ཏུ་ཕྱིན་པ་བཞི་ཐོབ་པ་འདི་དག་ཉིད་ལ་སངས་རྒྱས་ཕལ་པོ་ཆེ་ལ་སོགས་པའི་མདོ་ལས།
ཆོས་ཀྱི་དབྱིངས་ཀྱི་མཐར་ཐུག་པ། །ནམ་མཁའི་ཁམས་ཀྱི་མཐས་ཀླས་པ། །ཕྱི་མའི་མཐའི་མུར་
ཐུག་པ། །ཞེས་བརྗོད་དོ། །ཞེས་གསུངས་ཏེ། འདི་ལྟར་རྒྱའི་དུས་ན་ཐེག་པ་ཆེན་པོའི་ཆོས་ལ་མོས
པ་བསྒོམས་པས་ནི་འབྲས་བུའི་དུས་ན་དེ་བཞིན་གཤེགས་པ་ཤིན་ཏུ་གཙང་བའི་ཆོས་ཀྱི་དབྱིངས་
ཀྱི་མཐར་ཐུག་པ་བརྙེས་པའི་ཕྱིར། ཆོས་ཀྱི་དབྱིངས་ཀྱི་མཐར་ཐུག་པ་ཉིད་གྲུབ་པོ། །རྒྱུའི་དུས་ན་
ཤེས་རབ་ཀྱི་ཕ་རོལ་ཏུ་ཕྱིན་པ་བསྒོམས་པས། འབྲས་བུའི་དུས་ན་སེམས་ཅན་དང་སྣོད་ཀྱི་འཇིག་
རྟེན་ནི་ནམ་མཁའ་ལྟ་བུ་མཐར་ཐུག་པ་ཉིད་དུ་རྟོགས་པའི་ཕྱིར་དང་། རྒྱུའི་དུས་ན་ནམ་མཁའ་མཛོད་
ལ་སོགས་པའི་ཏིང་ངེ་འཛིན་བསྒོམས་པས་འབྲས་བུའི་དུས་ན་ཆོས་ཀྱི་དབང་ཕྱུག་དམ་པ་ཐམས་
ཅད་དུ་ཁྱབ་པ་ཀུན་ཏུ་སྟོན་པའི་ཕྱིར་ནམ་མཁའི་ཁམས་ཀྱི་མཐས་ཀླས་པའོ། །རྒྱུའི་དུས་སུ་སྙིང་རྗེ་
ཆེན་པོ་བསྒོམས་པས་འབྲས་བུའི་དུས་ན་སེམས་ཅན་ཐམས་ཅད་ལ་དུས་མུ་མཐའ་ཐུག་པ་མེད་པར་
སྙིང་རྗེ་དང་ལྡན་པའི་ཕྱིར་ན་ཕྱི་མའི་མུའི་མཐར་ཐུག་པ་ཡིན་ནོ། །གཙང་བའི་ཕ་རོལ་ཏུ་ཕྱིན་པ་
ལ་སོགས་པ་འབྲས་བུ་བཞི་པོ་དེ་སངས་རྒྱས་ཁོ་ན་ལ་ཡོད་ཀྱི། དགྲ་བཅོམ་པ་ལ་སོགས་པ་ལ་
མེད་དེ། འདི་ལྟར་ཟག་པ་མེད་པའི་དབྱིངས་ལ་གནས་པའི་དགྲ་བཅོམ་པ་དང༌། རང་སངས་རྒྱས་
རྣམས་དང་། དབང་ཐོབ་པའི་བྱང་ཆུབ་སེམས་དཔའ་རྣམས་ལ་ཡང་། དེ་བཞིན་གཤེགས་པའི་ཆོས་
ཀྱི་སྐུའི་ཡོན་ཏན་གྱི་ཕ་རོལ་ཏུ་ཕྱིན་པ་རྣམ་པ་འདི་བཞི་ཐོབ་པའི་གེགས་སུ་འགྱུར་བ་ནི་བཞི་སྟེ།
འདི་ལྟ་སྟེ། རྐྱེན་གྱི་མཚན་ཉིད་དང༌། རྒྱུའི་མཚན་ཉིད་དང༌། འབྱུང་བའི་མཚན་ཉིད་དང༌། འཇིག་
པའི་མཚན་ཉིད་དེ་བཞི་པོ་དེ་རྣམས་ཡོད་དོ། །
དེ་ལ་རྐྱེན་གྱི་མཚན་ཉིད་ནི་མ་རིག་པའི་བག་ཆགས་ཀྱི་ས་སྟེ། འདུ་བྱེད་རྣམས་ཀྱི་རྐྱེན་མ་
རིག་པ་བཞིན་ནོ། །རྒྱུའི་མཚན་ཉིད་ནི་མ་རིག་པའི་བག་ཆགས་ཀྱི་སའི་རྐྱེན་ཅན་ཟག་པ་མེད་པའི་
ལས་ཉིད་དེ། ཕུང་པོའི་རྒྱུ་བྱེད་པའི་འདུ་བྱེད་བཞིན་ནོ། །འབྱུང་བའི་མཚན་ཉིད་ནི་མ་རིག་པའི་
བག་ཆགས་ཀྱི་སའི་རྐྱེན་དང་ལྡན་པ་ཟག་པ་མེད་པའི་ལས་ཀྱི་རྒྱུ་ཅན། ཡིད་ཀྱི་རང་བཞིན་གྱི་ལུས་
རྣམ་པ་གསུམ་འགྲུབ་པ་སྟེ། ཉེ་བར་ལེན་པ་བཞིའི་རྐྱེན་དང་ལྡན་པ། ཟག་པ་དང་བཅས་པའི་ལས་



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
ཀྱི་རྒྱུ་ཅན་གྱི་སྲིད་པ་གསུམ་མངོན་པར་འགྲུབ་པའི་སྐྱེ་བ་བཞིན་ནོ། །འཇིག་པའི་མཚན་ཉིད་ནི། ཡིད་
ཀྱི་རང་བཞིན་གྱི་ལུས་རྣམ་པ་གསུམ་མངོན་པར་འགྲུབ་པའི་རྐྱེན་ཅན། བསམ་གྱིས་མི་ཁྱབ་པར་
ཡོངས་སུ་བསྒྱུར་བའི་འཆི་འཕོ་བ་སྟེ། སྐྱེ་བའི་རྐྱེན་ཅན་གྱི་རྒ་ཤི་བཞིན་ནོ། །དེ་ལ་དགྲ་བཅོམ་པ་དང༌།
རང་སངས་རྒྱས་དང༌། དབང་ཐོབ་པའི་བྱང་སེམས་རྣམས་ནི་ཉེ་བའི་ཉོན་མོངས་པ་ཐམས་ཅད་ཀྱི་
རྐྱེན་དུ་གྱུར་པ་མ་རིག་པའི་བག་ཆགས་ཀྱི་ས་མ་སྤངས་པས་ན། ཉོན་མོངས་པའི་དྲི་མ་དྲི་ང་བའི་
བག་ཆགས་ཐམས་ཅད་དང་ལྡན་པའི་ཕྱིར། བག་ཆགས་ཐམས་ཅད་སྤངས་པའི་གཙང་བའི་ཕ་རོལ་
ཏུ་ཕྱིན་པ་རབ་ཀྱི་མཐར་ཕྱིན་པ་མི་ཐོབ་པོ། །མ་རིག་པའི་བག་ཆགས་ཀྱི་ས་དེ་ཉིད་ལ་བརྟེན་ནས།
མཚན་མའི་སྤྲོས་པ་ཀུན་ཏུ་སྤྱོད་པ་ཕྲ་མོ་དང་ལྡན་པའི་ཕྱིར། བདག་དང་བདག་མེད་པའི་སྤྲོས་པ་ཉེ་
བར་ཞི་བའི་བདག་གི་ཕ་རོལ་ཏུ་ཕྱིན་པ་ཤིན་ཏུ་མངོན་པར་འདུས་མ་བྱས་པ་མི་ཐོབ་པོ། །མ་རིག་
པའི་བག་ཆགས་ཀྱི་ས་དེ་དང༌། མ་རིག་པའི་བག་ཆགས་ཀྱི་སའི་རྐྱེན་མཚན་མའི་སྤྲོས་པ་ཀུན་ཏུ་
སྤྱོད་པ་ཕྲ་མོས་ཀུན་ནས་བསླང་བ་ཟག་པ་མེད་པའི་ལས་ལ་བརྟེན་ནས་ཡིད་ཀྱི་རང་བཞིན་གྱི་ལུས་
ཀུན་འབྱུང་བའི་ཕྱིར། དེ་རྒྱུ་དང་བཅས་པ་འགགས་པ་ཤིན་ཏུ་བདེ་བའི་ཕ་རོལ་ཏུ་ཕྱིན་པ་མི་ཐོབ་
པོ༑ ༑ཇི་སྲིད་དུ། ཉོན་མོངས་པ་དང༌། ལས་དང༌། སྐྱེ་བའི་ཉོན་མོངས་པ་མ་ལུས་འགགས་པ་ལས་
གྱུར་པ་དེ་བཞིན་གཤེགས་པའི་ཁམས་མངོན་དུ་མ་བྱས་པ་དེ་སྲིད་དུ། བསམ་གྱིས་མི་ཁྱབ་པར་ཡོངས་
སུ་བསྒྱུར་བའི་འཆི་འཕོ་བ་དང་མི་འབྲལ་བའི་ཕྱིར། འཁོར་འདས་མཉམ་པར་རྟོགས་པས་གཞན་
དུ་འགྱུར་བ་མེད་པ་རྟག་པའི་ཕ་རོལ་ཏུ་ཕྱིན་པ་མི་ཐོབ་པོ། །དེ་ལ་མ་རིག་པའི་བག་ཆགས་ཀྱི་ས་ནི་
སོ་སོའི་སྐྱེ་བོའི་ཉོན་མོངས་པའི་ཀུན་ནས་ཉོན་མོངས་པ་བཞིན་ནོ། །ཟག་པ་མེད་པའི་ལས་མངོན་
པར་འདུ་བྱེད་པ་ནི་ལས་ཀྱི་ཀུན་ནས་ཉོན་མོངས་པ་བཞིན་ནོ། །ཡིད་ཀྱི་རང་བཞིན་གྱི་ལུས་གསུམ་
མངོན་པར་འགྲུབ་པ་དང་བསམ་གྱིས་མི་ཁྱབ་པར་ཡོངས་སུ་བསྒྱུར་བའི་འཆི་འཕོ་བ་ནི་སྐྱེ་བའི་ཀུན་
ནས་ཉོན་མོངས་པ་བཞིན་ནོ། །
གཞུང་འདི་ཡང་རྒྱས་པར་ནི་མདོ་ཇི་ལྟ་བ་བཞིན་དུ་རྟོགས་བར་བྱ་སྟེ། དཔལ་ཕྲེང་གིས་ཞུས་
པའི་མདོ་ལས། བཅོམ་ལྡན་འདས་དཔེར་ན་ལེན་པའི་རྐྱེན་གྱིས་ཟག་པ་དང་བཅས་པའི་ལས་ཀྱི་རྒྱུ་
ལས་བྱུང་བའི་སྲིད་པ་གསུམ་འབྱུང་བ་དེ་བཞིན་དུ་བཅོམ་ལྡན་འདས་མ་རིག་པའི་གནས་ཀྱི་སའི་



རིན་ཆེན་ཡེ་ཤེས། །
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། པོད་དང་པོ།
རྐྱེན་གྱིས་ཟག་པ་མ་མཆིས་པའི་ལས་ཀྱི་རྒྱུ་ལས་བྱུང་བའི་དགྲ་བཅོམ་པ་རྣམས་དང༌། རང་སངས་
རྒྱས་རྣམས་དང༌། བྱང་ཆུབ་སེམས་དཔའ་དབང་ཐོབ་པ་རྣམས་ཀྱི་ཡིད་ཀྱི་ལུས་གསུམ་འབྱུང་སྟེ།
བཅོམ་ལྡན་འདས་མ་རིག་པའི་གནས་ཀྱི་ས་ནི་ས་གསུམ་པོ་འདི་དག་ཏུ་ཡིད་ཀྱི་ལུས་གསུམ་པོ་འདི་
དག་འབྱུང་བ་དང༌། ཟག་པ་མ་མཆིས་པའི་ལས་མངོན་པར་འགྲུབ་པའི་རྐྱེན་ལགས་སོ། །བཅོམ་
ལྡན་འདས་རྐྱེན་མཆིས་ན་རྐྱེན་འབྱུང་སྟེ། དེ་ལྟ་ལགས་པས་མ་རིག་པའི་གནས་ཀྱི་ས་ནི་ཡིད་ཀྱི་
ལུས་གསུམ་པོ་རྣམས་དང་། ཟག་པ་མ་མཆིས་པའི་ལས་ཀྱི་རྐྱེན་ལགས་པའི་སླད་དུ། སྲིད་པའི་འདོད་
ཆགས་ལ་གནས་པའི་གནས་ཀྱི་ས་དང་མིང་འདྲ་བ་ལགས་སོ། །དེ་ལྟ་ལགས་ཀྱང་སྲིད་པའི་འདོད་
ཆགས་ལ་གནས་པའི་གནས་ཀྱི་ས་དང་ལས་ཐུན་མོང་བ་ནི་མ་ལགས་ཏེ། བཅོམ་ལྡན་འདས་མ་རིག་
པའི་གནས་ཀྱི་ས་ནི། གནས་ཀྱི་ས་བཞི་པོ་འདི་དག་ལས་ཐ་དད་པ་ཁོ་ན་ལགས་ཏེ། ཡོངས་སུ་
གྲོལ་བའི་ས་དང་སངས་རྒྱས་ཀྱི་སས་སྤང་བར་བགྱི་བ་དང༌། དེ་བཞིན་གཤེགས་པའི་བྱང་ཆུབ་ཀྱི་
ཡེ་ཤེས་ཀྱིས་གཞོམ་པར་བགྱི་བ་ལགས་སོ། །དེ་ཅིའི་སླད་དུ་ཞེ་ན། བཅོམ་ལྡན་འདས་དགྲ་བཅོམ་
པ་རྣམས་དང༌། རང་སངས་རྒྱས་རྣམས་ཀྱིས་ནི་གནས་ཀྱི་ས་བཞི་སྤངས་ཀྱང་ཟག་པ་ཟད་པ་ལ་
དབང་བའི་སྟོབས་ཀྱང་མི་འཐོབ། མངོན་སུམ་དུ་ཡང་མི་བགྱིད་དོ། །བཅོམ་ལྡན་འདས་ཟག་པ་ཟད་
པ་ཞེས་བགྱི་བ་དེ་ནི། མ་རིག་པའི་གནས་ཀྱི་སའི་ཚིག་བླ་དྭགས་ལགས་སོ། །བཅོམ་ལྡན་འདས་
དེ་ལྟ་ལགས་པས་དགྲ་བཅོམ་པ་རྣམས་དང་རང་སངས་རྒྱས་རྣམས་དང་སྲིད་པ་ཐ་མ་པར་གཏོགས་
པའི་བྱང་ཆུབ་སེམས་དཔའ་རྣམས་ཀྱང་མ་རིག་པའི་གནས་ཀྱི་སས་བསྒྲིབས་ཤིང་ཆོད་ལ། ཡོངས་
སུ་དཀྲིས་ཏེ་ལྷོངས་པར་ཡང་བགྱིས་པས་ཆོས་དེ་དང་དེ་དག་རབ་ཏུ་མ་འཚལ་ཞིང་མི་རྟོགས་སོ། །
བཅོམ་ལྡན་འདས་ཆོས་དེ་དག་མ་འཚལ་ཞིང་མ་མཐོང་བས་སྤང་བར་བགྱི་བའི་ཆོས་དེ་དང་དེ་དག་
མི་སྤོངས་ཤིང༌། བྱང་བར་མི་བགྱིད་དོ། །བཅོམ་ལྡན་འདས་སྤང་བར་བགྱི་བའི་ཆོས་དེ་དག་མ་
སྤངས་ཤིང་བྱང་བར་མ་བགྱིས་པས། བཅོམ་ལྡན་འདས་དེ་དག་སྐྱོན་ལས་རྣམ་པར་གྲོལ་བ་ལྷག་
མ་དང་བཅས་པ་ལགས་ཀྱི་སྐྱོན་ཐམས་ཅད་ལས་རྣམ་པར་གྲོལ་བ་ནི་མ་ལགས་སོ། །བཅོམ་ལྡན་
འདས་དེ་དག་ནི་རྣམ་པར་དག་པ་ལྷག་མ་དངབཅས་པའི་ཆོས་ཅན་ལགས་ཀྱི་ཐམས་ཅད་རྣམ་པར་
དག་པའི་ཆོས་ཅན་ནི་མ་ལགས་སོ། །བཅོམ་ལྡན་འདས་དེ་དག་ནི་ལྷག་མ་དང་བཅས་པའི་ཡོན་



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
ཏན་དང་ལྡན་པ་ལགས་ཀྱི་ཡོན་ཐམས་ཅད་དང་ལྡན་པ་ནི་མ་ལགས་སོ། །ཞེས་པ་ནས། བཅོམ་ལྡན་
འདས་གང་ལ་ལ་དག་མ་རིག་པའི་གནས་ཀྱི་ས་མ་སྤངས་ཤིང་བྱང་བར་མ་བགྱིས་པ་དེ་དག་ནི།
བཅོམ་ལྡན་འདས་མྱ་ངན་ལས་འདས་པའི་དབྱིངས་སུ་རོ་གཅིག་པ་མ་ལགས་ཏེ། འདི་ལྟར་རིགས་
པ་དང་རྣམ་པར་གྲོལ་བར་རོ་མཚུངས་པ་མ་ལགས་སོ། །དེ་ཅིའི་སླད་དུ་ཞེ་ན། བཅོམ་ལྡན་འདས་
མ་རིག་པའི་གནས་ཀྱི་ས་མ་སྤངས་ཤིང་མ་སྦྱངས་པས་ནི་སྤང་བར་བགྱི་བའི་ཆོས་གང་གཱའི་ཀླུང་གི་
བྱེ་མ་ལས་འདས་པ་སྙེད་མ་སྤངས་ཤིང་མ་སྦྱངས་པའི་སླད་དུ་སྟེ། བཅོམ་ལྡན་འདས་སྤངས་བར་
བགྱི་བའི་ཆོས་གང་གཱའི་ཀླུང་གི་བྱེ་མ་ལས་འདས་པ་སྙེད་མ་སྤངས་ཤིང་མ་སྦྱངས་པས་ཆོས་གང་
གཱའི་ཀླུང་གི་བྱེ་མ་ལས་འདས་པ་སྙེད་མ་ཐོབ་ཅིང་མངོན་སུམ་དུ་མ་བགྱིས་པར་གྱུར་པའི་སླད་དུའོ། །
ཞེས་པ་ལ་སོགས་པ་རྒྱ་ཆེར་གསུངས་པས་མདོ་ཉིད་དུ་བལྟ་བར་བྱའོ། །དེ་ལ་མ་རིག་བག་ཆགས་
ཀྱི་ས་ནི་ཆོས་ཀྱི་བདག་ཏུ་རྨོངས་པའི་མ་རིག་པའི་བག་ལ་ཉལ་ཡིན་ལ། ཟག་པ་མེད་པའི་ལས་ནི་
དེ་ལ་བརྟེན་ནས་ཤེས་སྒྲིབ་ཀྱིས་བསྡུས་པའི་མ་རིག་པ་ཕྲ་མོས་ཀུན་ནས་བསླང་བའི་ཟག་མེད་ཀྱི་
ལས་སོ། །ཡིད་ཀྱི་རང་བཞིན་གྱི་ལུས་ནི་དེ་དག་གིས་བསྐྱེད་པའི་འབྲས་བུ་ཟག་མེད་ཀྱི་ཀུན་གཞིའི་
རྣམ་ཤེས་ཉིད་ལུས་སུ་སྣང་བའམ། ཡང་ན་ཡིད་ཤེས་ཀྱི་ངོ་ན་ལུས་སུ་སྣང་ཞིང་། དབང་ཤེས་ཀྱི་ངོ་
ན་ལུས་སུ་མི་སྣང་བ་སྟེ། སྔར་གྱི་རྒྱུ་དེ་དག་ལ་བརྟེན་པའོ། །བསམ་གྱིས་མི་ཁྱབ་པར་བསྒྱུར་བའི་
འཆི་འཕོ་བ་ནི་ཟག་བཅས་ཀྱི་ལས་ཀྱིས་འཕངས་པའི་ཟག་བཅས་ཀྱི་སྐྱེ་འཆི་ལས་གྲོལ་ཡང་ཟག་
མེད་ཀྱི་ལས་ཀྱིས་མངོན་པར་འདུ་མ་བྱས་པས་རྟག་པའི་ཕ་རོལ་ཏུ་ཕྱིན་པ་མ་ཐོབ་པའི་ཕྱིར་བསམས་
བཞིན་དུ་ལུས་སུ་སྣང་བ་གཞན་དོར་ཞིང་གཞན་ལེན་པའོ། །གང་གི་ཕྱིར་དགྲ་བཅོམ་པ་དང་རང་
སངས་རྒྱས་དང་དབང་ཐོབ་པའི་བྱང་ཆུབ་སེམས་དཔའི་ཡིད་ཀྱི་རང་བཞིན་གྱི་ལུས་འདི་གསུམ་ལ་
གཙང་བ་དང་བདག་དང་བདེ་བ་དང་རྟག་པའི་ཕ་རོལ་ཏུ་ཕྱིན་པ་མེད་པ་དེའི་ཕྱིར། དེ་བཞིན་གཤེགས་
པའི་ཆོས་ཀྱི་སྐུ་ཁོ་ན་རྟག་པའི་ཕ་རོལ་ཏུ་ཕྱིན་པ་དང་བདེ་བའི་ཕ་རོལ་ཏུ་ཕྱིན་པ་དང་བདག་གི་ཕ་
རོལ་ཏུ་ཕྱིན་པ་དང་གཙང་བའི་ཕ་རོལ་ཏུ་ཕྱིན་པའོ། །ཞེས་བྱའོ། ། ་
འབྲས་བུ་བཞི་པོ་དེ་ཉིད་རྒྱས་པར་གསུངས་པ། དེ་ནི་རང་བཞིན་དག་ཕྱིར་དང་། །བག་ཆགས་
སྤངས་ཕྱིར་གཙང་བ་ཡིན། །བདག་དང་བདག་མེད་སྤྲོས་པ་དག །ཉེ་བར་ཞི་བས་དམ་པའི་བདག །



--
-----
-------------------
རིན་ཆེན་ཡེ་ཤེས། །
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། 1:|: པོད་དང་པོ།
ཡིད་ཀྱི་རང་བཞིན་ཕུང་པོ་དང་། །དེ་རྒྱུ་ལོག་ཕྱིར་བདེ་བ་ཉིད། །འཁོར་བ་དང་ནི་མྱ་ངན་འདས། །
མཉམ་པ་ཉིད་དུ་རྟོགས་ཕྱིར་རྟག །ཅེས་གསུངས་ཏེ། མདོར་བསྡུ་ན་རྒྱུ་གཉིས་ཀྱིས་དེ་བཞིན་གཤེགས་
པའི་སྙིང་པོ་གཙང་བའི་ཕ་རོལ་ཏུ་ཕྱིན་པར་རིག་པར་བྱ་སྟེ། སྤྱིའི་མཚན་ཉིད་རང་བཞིན་གྱིས་ཡོངས་
སུ་དག་པ་དང་། ཁྱད་པར་གྱི་མཚན་ཉིད་གློ་བུར་གྱི་དྲི་མ་བག་ཆགས་དང་བཅས་པས་ཡོངས་སུ་དག་
པའི་ཕྱིར་རོ། །རྒྱུ་རྣམ་པ་གཉིས་ཀྱིས་བདག་གི་ཕ་རོལ་ཏུ་ཕྱིན་པར་རིག་པར་བྱ་སྟེ། མུ་སྟེགས་ཀྱི་
མཐའ་དང་བྲལ་བས་བདག་གི་སྤྲོས་པ་དང་བྲལ་བའི་ཕྱིར་དང༌། ཉན་ཐོས་ཀྱི་མཐའ་སྤངས་པས་
བདག་མེད་པའི་སྤྲོས་པ་དང་བྲལ་བའི་ཕྱིར་རོ། །རྒྱུ་རྣམ་པ་གཉིས་ཀྱིས་བདེ་བའི་ཕ་རོལ་ཏུ་ཕྱིན་
པར་རིག་པར་བྱ་སྟེ། སྡུག་བསྔལ་ཀུན་འབྱུང་བའི་རྣམ་པ་ཐམས་ཅད་སྤངས་པས་བག་ཆགས་ཀྱི་
འཚམས་སྦྱོར་བ་བཅོམ་པའི་ཕྱིར་དང༌། སྡུག་བསྔལ་འགོག་པའི་རྣམ་པ་ཐམས་ཅད་མངོན་དུ་བྱས་
པས་ཡིད་ཀྱི་རང་བཞིན་གྱི་ལུས་མངོན་དུ་བྱས་པའི་ཕྱིར་རོ། །རྒྱུ་གཉིས་ཀྱིས་རྟག་པའི་ཕ་རོལ་ཏུ་
ཕྱིན་པར་རིག་པར་བྱ་སྟེ། འཁོར་བ་མི་རྟག་པ་མི་འབྲིད་པས་ཆད་པའི་མཐར་མ་ལྷུང་བའི་ཕྱིར་དང་།
མྱ་ངན་ལས་འདས་པ་རྟག་པ་མི་སྣོན་པས་རྟག་པའི་མཐར་མ་ལྷུང་བའི་ཕྱིར་རོ། །ཇི་སྐད་དུ། དཔལ་
ཕྲེང་གི་ཞུས་པའི་མདོ་ལས། བཅོམ་ལྡན་འདས་གལ་ཏེ་འདུ་བྱེད་མི་རྟག་གོ་ཞེས་བགྱི་བར་ལྟ་ན་དེ་
ནི་དེའི་ཆད་པར་ལྟ་བར་འགྱུར་ཏེ། དེ་ནི་དེའི་ཡང་དག་པ་མ་ལགས་པའི་ལྟ་བར་འགྱུར་རོ། །བཅོམ་
ལྡན་འདས་གལ་ཏེ་མྱ་ངན་ལས་འདས་པ་རྟག་ཅེས་བགྱི་བར་ལྟ་ན་དེ་ནི་དེའི་རྟག་པའི་ལྟ་བར་འགྱུར་
ཏེ༑ དེ་ནི་དེའི་ཡང་དག་པ་མ་ལགས་པའི་ལྟ་བར་འགྱུར་རོ། །ཞེས་གསུངས་ཏེ། དེ་ནི་འགྲེལ་པ་
རྔོག་ལོ་ཙཱ་བའི་འགྱུར་ལ་ཡོད་ལ། ཡེ་ཤེས་སྡེས་བསྒྱུར་བ་ལས་ནི། བཅོམ་ལྡན་འདས་གལ་ཏེ་འདུ་
བྱེད་རྣམས་ལ་མི་རྟག་པར་ལྟ་ན་དེ་ནི་དེའི་ཆད་པའི་ལྟ་བ་མ་ལགས་ཏེ། དེ་ནི་དེའི་ཡང་དག་པའི་ལྟ་
བ་ལགས་སོ། །བཅོམ་ལྡན་འདས་གལ་ཏེ་མྱ་ངན་ལས་འདས་པ་ལ་རྟག་པར་ལྟ་ན་དེ་ནི་དེའི་རྟག་
པར་བ་མ་ལགས་ཏེ། དེ་ནི་དེའི་ཡང་དག་པའི་ལྟ་བ་ལགས་སོ། །ཞེས་འབྱུང་སྟེ་དགག་ཚིག་སྔ་
ཕྱིར་སྦྱར་བའི་སྟོབས་ཀྱིས་དོན་འགལ་བར་སྣང་སྟེ། འདིར་འཁོར་འདས་མཉམ་པའི་དོན་ལ་མདོ་
དྲངས་པ་ཡིན་པས་རྔོག་ལོའི་འགྱུར་སྐབས་ཀྱི་དོན་དང་མཐུན་ནོ། །ཡེ་ཤེས་སྡེས་བསྒྱུར་བའི་མདོ་
ཉིད་ལའང་། སྔ་ཕྱིའི་འཕྲོས་ལ་བལྟས་ན་སྐབས་དེའི་འགྱུར་ལོག་པར་མངོན་པས་དཔྱད་པར་བྱའོ། །



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
མངོན་པར་རྟོགས་པའི་རྒྱན་ལས། ཆོས་རྣམས་རྨི་ལམ་འདྲ་བའི་ཕྱིར། །སྲིད་དང་ཞི་བར་མི་རྟོག་པ། །
ཞེས་གསུངས་པས་འཁོར་འདས་ལ་རྟག་ཆད་དང་བླང་དོར་ལ་སོགས་པར་མི་རྟོག་པ་ཉིད་མཉམ་པའི་
དོན་ཡིན་ནོ། །མཉམ་པ་ཉིད་ཀྱི་ཆོས་ཀྱི་དབྱིངས་ཀྱི་ཚུལ་གྱི་སྒོ་འདིས་ནི་དོན་དམ་པར་འཁོར་བ་ཉིད་
མྱ་ངན་ལས་འདས་པར་བརྗོད་པ་ཡིན་ཏེ། ཐེག་བསྡུས་ལས། འཁོར་བ་དང་ནི་མྱ་ངན་འདས། །
མཚུངས་པར་ཤེས་པ་ནམ་སྐྱེས་པ། །དེ་ཚེ་དེ་ཕྱིར་དེ་ལ་ནི། །འཁོར་ཉིད་མྱ་ངན་འདས་པར་འགྱུར། །
ཞེས་པ་བཞིན་འཁོར་འདས་གཉིས་ཀ་ལྟར་རྣམ་པར་མི་རྟོག་པ་མི་གནས་པའི་མྱ་ངན་ལས་འདས་
པ་མངོན་དུ་བྱེད་པའི་ཕྱིར་རོ། །དེ་ལྟ་མོད་ཀྱི་རྒྱུ་གཉིས་ཀྱིས་ཁྱད་པར་མེད་པར་སེམས་ཅན་ཐམས་
ཅད་ལ་ཉེ་བ་དང་རིང་བ་དང་བྲལ་བས་མི་གནས་པའི་གནས་ཐོབ་པ་ཙམ་བསྟན་པ་ཡིན་ནོ། །
རྒྱུ་གཉིས་པོ་གང་གིས་ཤེ་ན། ཤེས་རབ་དང་སྙིང་རྗེ་སྟེ། ཤེས་རབ་ཀྱིས་ཆགས་པ་བཅད་པས་
ཉེ་བ་མ་ཡིན་ལ། སྙིང་རྗེས་སེམས་ཅན་ཡོངས་སུ་མ་བཏང་བས་རིང་བ་ཡང་མ་ཡིན་ཏེ། དེས་ན་
ཆོས་གཉིས་པོ་འདི་ནི་བླ་ན་མེད་པའི་བྱང་ཆུབ་ཀྱི་རྩ་བའི་གནས་སུ་བསྟན་པ་ནི། བདག་སྲེད་མ་ལུས་
ཤེས་རབ་ཀྱིས་བཅད་དེ། །སེམས་ཅན་སྲེད་ཕྱིར་བརྩེ་ལྡན་ཞི་ཐོབ་མིན། །དེ་ལྟར་བློ་བརྩེ་བྱང་ཆུབ་
ཐབས་བརྟེན་ནས། །འཕགས་པ་འཁོར་བའམ་མྱ་ངན་འདའ་མི་འགྱུར། ། ཞེས་གསུངས་ཏེ། འདི་
ལ་བྱང་སེམས་ནི་ཁྱད་པར་མེད་པར་སེམས་ཅན་ཐམས་ཅད་ལ་ཉེ་བའམ། བདག་ལ་ཆགས་པ་མ་
ཡིན་ཏེ། ཤེས་རབ་ཀྱིས་སྲེད་པའི་བག་ཆགས་མཐའ་དག་སྤངས་པའི་ཕྱིར་རོ། །རིང་བ་ཡང་མ་ཡིན་
ཏེ༑ སྙིང་རྗེ་ཆེན་པོས་དེ་དག་ཡོངས་སུ་མ་བཏང་བའི་ཕྱིར་རོ། །འདི་ནི་མི་གནས་པའི་རང་བཞིན་
ཡང་དག་པར་རྫོགས་པའི་བྱང་ཆུབ་རྗེས་སུ་ཐོབ་པའི་ཐབས་ཏེ། ཤེས་རབ་ཀྱིས་ནི་བྱང་སེམས་སྲེད་
པའི་བག་ཆགས་མཐའ་དག་སྤངས་པས་ན། བདག་ལ་ཕན་པའི་ཕྱིར་མྱ་ངན་ལས་འདས་པ་ལ་
བརྟེན་པའི་བསམ་པ་ཅན་ཏེ། ལོག་སྲེད་ཅན་ཡོངས་སུ་མྱ་ངན་ལས་མི་འདའ་བའི་རིགས་ཅན་བཞིན་
དུ་འཁོར་བ་ལ་གནས་པ་ནི་མ་ཡིན་ནོ། །སྙིང་རྗེ་ཆེན་པོས་སེམས་ཅན་སྡུག་བསྔལ་བའི་སེམས་
ཅན་ཡོངས་སུ་མ་བཏང་བས་ན་གཞན་ལ་ཕན་པའི་ཕྱིར་འཁོར་བ་ལ་བརྟེན་པའི་སྦྱོར་བ་ཅན་ཏེ། ཞི་
བ་བགྲོད་པ་ཕྱོགས་གཅིག་པའི་རིགས་ཅན་བཞིན་དུ་མྱ་ངན་ལས་འདས་པ་ལ་གནས་པ་ནི་མ་ཡིན་



རིན་ཆེན་ཡེ་ཤེས། །
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ།
པོད་དང་པོ།
ལས་ཀྱི་དོན་ལས་བརྩམས་ཏེ་ཚིགས་སུ་བཅད་པ་ཕྱེད་ཕྱི་མའི་དོན་ནི། གལ་ཏེ་སངས་རྒྱས་
ཁམས་མེད་ན། །སྡུག་ལ་སྐྱོ་བར་མི་འགྱུར་ཞིང༌། །མྱ་ངན་འདས་ལ་འདོད་པ་དང༌། །དོན་གཉེར་
སྨོན་པའང་མེད་པར་འགྱུར། །ཞེས་གསུངས་ཏེ། ཇི་སྐད་དུ། དཔལ་ཕྲེང་གི་ཞུས་པའི་མདོ་ལས།
བཅོམ་ལྡན་འདས་གལ་ཏེ་དེ་བཞིན་གཤེགས་པའི་སྙིང་པོ་མ་མཆིས་ན། སྡུག་བསྔལ་ལ་སྐྱོ་བ་དང་།
མྱ་ངན་ལས་འདས་པ་ལ་འདོད་ཅིང་དོན་དུ་གཉེར་བ་དང་སྨོན་པ་ཡང་མ་མཆིས་པར་འགྱུར་རོ། །
ཞེས་གསུངས་སོ། །དེ་ལ་མདོར་བསྡུ་ན་སངས་རྒྱས་ཀྱི་ཁམས་རང་བཞིན་གྱིས་རྣམ་པར་དག་པའི་
རིགས་ནི། ལོག་སྲེད་ཅན་དང༌། ཐེག་པ་ཆེན་པོ་ལ་སྡང་བའི་སེམས་ཅན་ལོག་པ་ཉིད་དུ་ངེས་པ་རྣམས་
ལའང་ རིགས་སད་པའི་རྐྱེན་གྱིས་སད་པར་བྱས་ན་)ལས་རྣམ་པ་གཉིས་ཉེ་བར་གནས་ པར་ བྱེད་དེ། འཁོར་བ་
ལ་སྡུག་བསྔལ་བའི་ཉེས་པ་མཐོང་བ་ལ་བརྟེན་ནས་སྐྱོ་བ་སྐྱེད་པར་བྱེད་པ་དང༌། མྱ་ངན་ལས་འདས་
པ་ལ་བདེ་བའི་ཕན་ཡོན་མཐོང་བ་ལ་བརྟེན་ནས་འདུན་པ་དང་འདོད་པ་དང་དོན་དུ་གཉེར་བ་དང་
སྨོན་པ་སྐྱེད་པར་བྱེད་པའོ། །དེ་ལ་འདུན་པ་ནི་མངོན་པར་འདོད་པའོ། །འདོད་པ་ནི་མངོན་པར་
འདོད་པའི་དོན་ཐོབ་པ་ལ་ཕྱོགས་པའོ། །དོན་དུ་གཉེར་བ་ནི་འདོད་པའི་དོན་ཐོབ་པའི་ཐབས་ཚོལ་
བའོ། །སྨོན་པ་ནི་གང་མངོན་པར་འདོད་པའི་དོན་ལ་སེམས་མངོན་པར་འདུ་བྱེད་པའོ། །སྲིད་དང་
མྱ་ངན་འདས་ལ་དེའི། །སྡུག་བདེའི་སྐྱོན་ཡོན་མཐོང་བ་འདི། །རིགས་ཡོད་ལས་ཡིན་གང་ཕྱིར་ཏེ། །
རིགས་མེད་དག་ལ་མེད་ཕྱིར་རོ། །ཞེས་གསུངས་ཏེ། དཀར་པོའི་ཆ་དང་ལྡན་པའི་གང་ཟག་གིས་འཁོར་
བ་ལ་སྡུག་བསྔལ་གྱི་ཉེས་པ་མཐོང་བ་དང། མྱ་ངན་ལས་འདས་པ་ལ་བདེ་བའི་ཕན་ཡོན་མཐོང་བ་
གང་ཡིན་པ་འདི་ཡང་རིགས་ཡོད་པ་ལས་གྱུར་པ་ཡིན་གྱི་རྒྱུ་མེད་རྐྱེན་མེད་པ་ནི་མ་ཡིན་ནོ། །གལ་
ཏེ་སྡིག་ཏོ་མི་བཟད་པའི་ཚུལ་གྱིས་རྒྱུ་མེད་རྐྱེན་མེད་པར་འཁོར་འདས་ཀྱི་སྐྱོན་ཡོན་མཐོང་བར་འགྱུར་
ན་ནི། ལོག་སྲེད་ཅན་ཡོངས་སུ་མྱ་ངན་ལས་མི་འདའ་བའི་རིགས་ཅན་རྣམས་ལ་ཡང་ཆོས་དེ་གཉིས་
ཡོད་པར་འགྱུར་རོ། །ལོག་སྲེད་ཅན་རྣམས་ལ་ཇི་སྲིད་དུ་གློ་བུར་གྱི་དྲི་མས་རྣམ་པར་དག་པའི་རིགས་
མཐུན་པར་གྱུར་པའི་ཡུལ་དུ་གནས་པ་དང༌། སྐྱེས་བུ་དམ་པ་ལ་བརྟེན་པ་ལ་སོགས་པ། འཁོར་ལོ་
བཞི་ཡང་དག་པར་འབྱོར་པའི་ཚུལ་གྱིས་ཐེག་པ་གསུམ་ལས་གང་ཡང་རུང་བའི་ཆོས་ལ་མོས་པ་
སྐྱེད་པར་བྱེད་པ་མ་ཡིན་པ་དེ་སྲིད་དུ། འཁོར་བ་དང་མྱ་ངན་ལས་འདས་པའི་ཉེས་དམིགས་དང་
73



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
ཕན་ཡོན་མཐོང་བར་འགྱུར་བ་ཡང་མ་ཡིན་ནོ། །དེས་ན་དེ་དག་ལ་ཡང་རང་བཞིན་གྱི་རིགས་ཡོད་
པས་འཁོར་ལོ་བཞི་ཚོགས་པ་ལ་སོགས་པའི་མཐུས་ཐེག་པ་གསུམ་གྱི་དགེ་བས་གསོས་བཏབ་ན་
རིགས་དེ་རྒྱས་པར་འགྱུར་རོ། །གང་གི་ཕྱིར་ཡེ་ཤེས་སྣང་བ་རྒྱན་གྱི་མདོ་ལས། དེའི་འོག་ཏུ་དེ་བཞིན་
གཤེགས་པའི་ཉི་མའི་དཀྱིལ་འཁོར་གྱི་འོད་ཟེར་དེ་དག་ཐ་ན་སེམས་ཅན་ལོག་པ་ཉིད་དུ་ངེས་པའི་
སེམས་ཀྱི་རྒྱུད་དང་ལྡན་པ་རྣམས་ཀྱི་ལུས་ལ་འབབ་པར་འགྱུར་ཞིང་། དེ་དག་ལ་མ་འོངས་པའི་རྒྱུ་
ཡང་དག་པར་སྐྱེད་པས་ཕན་འདོགས་པ་དང༌། དགེ་བའི་ཆོས་རྣམས་ཀྱིས་ཡང་དག་པར་འཕེལ་
བར་ཡང་བྱེད་དོ། །ཞེས་པ་དང་། སངས་རྒྱས་ཕལ་པོ་ཆེའི་མདོ་ལས། ཀྱེ་རྒྱལ་བའི་སྲས་གཞན་ཡོང་
འདི་ལྟ་སྟེ་དཔེར་ན། ཉི་མའི་དཀྱིལ་འཁོར་དེ་ཉིད་ཤར་ཡང་སེམས་ཅན་དམུས་ལོང་རྣམས་ཀྱི་མིག་
ལམ་དུ་སྣང་བར་མི་འགྱུར་ཏེ། དེ་ནི་མིག་དང་མི་ལྡན་པའི་ཕྱིར་རོ། །ཀྱེ་རྒྱལ་བའི་སྲས་དེ་ལྟར་ཉི་
མའི་དཀྱིལ་འཁོར་དེ་སེམས་ཅན་དམུས་ལོང་རྣམས་མིག་དང་མི་ལྡན་པའི་ཕྱིར། མིག་ལམ་དུ་མི་
སྣང་དུ་ཟིན་གྱིས་ཀྱང་། སེམས་ཅན་དམུས་ལོང་རྣམས་ལའང་ཉི་མར་གདགས་པ་དང་། ཟས་འཇུ་
བ་དང་། བདེ་བར་སྤྱོད་པ་དང་། ལུས་ཀྱི་གྲང་བ་བསལ་བ་དང་། ལུས་ཡང་བ་དང་། མིག་ནད་དང༌།
ལུས་ལ་གནས་པའི་ནད་རླུང་ངམ། མཁྲིས་པའམ། བད་ཀན་ལས་བྱུང་བ་དེ་དག་ཐམས་ཅད་སེལ་
བར་བྱེད་པའི་སྒོར་མི་ཕན་པ་མ་ཡིན་ཏེ་ཕན་འདོགས་སོ། །ཀྱེ་རྒྱལ་བའི་སྲས་དེ་བཞིན་དུ། དེ་བཞིན་
གཤེགས་པའི་ཡེ་ཤེས་ཀྱི་སྐུ་ཉི་མའི་དཀྱིལ་འཁོར་ཀྱང་། སེམས་ཅན་ལྷག་བའི་བསམ་པའི་མིག་
མདོངས་པར་གྱུར་པ། མོས་པ་ལོག་པ། ལྟ་བ་ལོག་པ། སྦྱོར་བ་ལོག་པ། འཚོ་བ་ལོག་པ། དམུས་
ལོང་ལྟ་བུར་གྱུར་པའི་མིག་ལམ་དུ་སྣང་བར་མི་འགྱུར་ཏེ། དེ་ནི་དད་པའི་མིག་དང་མི་ལྡན་པའི་
ཕྱིར་རོ། །ཀྱེ་རྒྱལ་བའི་སྲས་དེ་བཞིན་གཤེགས་པའི་ཡེ་ཤེས་ཉི་མའི་དཀྱིལ་འཁོར་སེམས་ཅན་དམུས་
ལོང་ལྟ་བུར། དག་པའི་མིག་དང་མི་ལྡན་པ་དེ་དག་གི་མིག་ལམ་དུ་སྣང་བར་མ་གྱུར་དུ་ཟིན་ཀྱང་
སེམས་ཅན་རྣམ་པ་དེ་ལྟ་བུ་དག་ལ། དེ་བཞིན་གཤེགས་པའི་མཐུས་སེམས་ཅན་དེ་དག་གི་ལུས་ལ་
མི་བདེ་བ་རྩེ་འཇིལ་བར་འགྱུར་བ་དང་། མ་འོངས་པའི་ཉོན་མོངས་པའི་རྒྱུའི་ལྷགས་པ་སེལ་བའི་
སྒོར་དེ་བཞིན་གཤེགས་པའི་ཡེ་ཤེས་ཀྱི་སྐུ་ཉི་མའི་དཀྱིལ་འཁོར་ཕན་པར་མི་འགྱུར་བ་མ་ཡིན་ཏེ་
ཕན་འདོགས་སོ། །ཞེས་གསུངས་སོ། །གལ་ཏེ་འདི་སྐད་དུ། མྱ་ངན་ལས་འདས་པ་ཆེན་པོའི་མདོ་



རིན་ཆེན་ཡེ་ཤེས།།
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། པོད་དང་པོ།
ལ་སོགས་པ་ནས། ལོག་སྲེད་ཅན་གཏན་ཡོངས་སུ་མྱ་ངན་ལས་མི་འདའ་བའི་ཆོས་ཅན་ཞེས་གསུངས་
པ་དང་འགལ་ལོ་ཞེ་ན། དེ་སྐད་གསུངས་པ་གང་ཡིན་པ་དེ་ནི་དུས་གཞན་ལ་དགོངས་ནས་གསུངས་
པ་ཡིན་ཏེ། ལོག་སྲེད་ཅན་གྱི་གང་ཟག་དེ་དུས་ཡུན་རིང་པོར་ཐར་པ་མི་འཐོབ་པ་ལ་དགོངས་པ་ཡིན་
ནོ༑ ༑དགོས་པ་ནི་ཐེག་པ་ཆེན་པོའི་ཆོས་ལ་སྡང་བ་ལོག་སྲེད་ཅན་ཉིད་ཀྱི་རྒྱུ་ཡིན་པའི་ཕྱིར་ཐེག་པ་
ཆེན་པོའི་ཆོས་ལ་སྡང་བ་བཟློག་པའི་ཆེད་དུའོ། །དེས་ན་སེམས་ཅན་ཐམས་ཅད་ལ་རང་བཞིན་
གྱིས་རྣམ་པར་དག་པའི་རིགས་ཡོད་པའི་ཕྱིར། འགའ་ཡང་གཏན་རྣམ་པར་དག་པར་མི་འགྱུར་བར་
མི་འོས་པ་མ་ཡིན་ཏེ། གང་གི་ཕྱིར་མདོ་ལས། བཅོམ་ལྡན་འདས་ཀྱིས་ཁྱད་པར་མེད་པར་སེམས་
ཅན་ཐམས་ཅད་ལ་རྣམ་པར་དག་པར་རུང་བ་ཉིད་ཡོད་པ་ལ་དགོངས་ནས། ཐོག་མེད་གྱུར་ཀྱང་ཐ་
མ་དང་ལྡན་པ། །རང་བཞིན་གྱིས་དག་རྟག་པའི་ཆོས་ཅན་ནི། །ཐོག་མེད་སྦུབས་ཀྱིས་ཕྱི་བསྒྲིབས་
མི་མཐོང་སྟེ། །ཇི་ལྟར་གསེར་གྱི་གཟུགས་ནི་བསྒྲིབས་པ་བཞིན། །ཞེས་གསུངས་སོ། །དེས་ན་དག་
པར་བྱེད་པའི་རྐྱེན་དང་ཕྲད་ན་དག་པར་མི་འགྱུར་བ་ནི་མི་སྲིད་དོ། །དེ་ལྟར་ན་ཚིགས་སུ་བཅད་པ་
གཉིས་པོ་འདིའི་དང་པོས་ནི་སྐྱོ་བ་དང་སྤྲོ་བར་འགྱུར་བ་ལས་ཀྱི་ངོ་བོ་བསྟན་ལ། གཉིས་པས་ནི་
དེའི་རྒྱུ་སྐྱོན་དང་ཡོན་ཏན་མཐོང་བ་ཉིད་བསྟན་པ་ཡིན་ནོ། །དེས་ན་འདིར་དངོས་སུ་རྒྱས་པའི་རིགས་
ཀྱི་ལས་བསྟན་པས་ཤུགས་ཀྱིས་རང་བཞིན་གྱི་ལས་ཀྱི་རིགས་སུའང་རྟོགས་ཏེ། རྟེན་རང་བཞིན་དུ་
གནས་པའི་རིགས་མེད་པར་རྟེན་པ་རྒྱས་པའི་རིགས་མི་འབྱུང་བའི་ཕྱིར་རོ། །
དེ་ལ་ལྡན་པའི་དོན་ལ་བརྩམས་ཏེ་མདོར་བསྟན་པའི་ཚིགས་སུ་བཅད་པ། རྒྱ་མཚོ་ཆེ་བཞིན་
དཔག་མེད་པ། །ཡོན་ཏན་རིན་ཆེན་མི་ཟད་གནས། །དབྱེར་མེད་ཡོན་ཏན་དང་ལྡན་པའི། །ངོ་བོ་
ཉིད་ཕྱིར་མར་མེ་བཞིན། །ཞེས་གསུངས་ཏེ། དེ་ལ་ཚིགས་སུ་བཅད་པ་ཕྱེད་སྔ་མས་ཁམས་རྒྱུ་དང་
ལྡན་པའི་ཆོས་གསུམ་རྒྱ་མཚོ་དང་འདྲ་བ་དང༌། ཕྱེད་ཕྱི་མས་འབྲས་བུ་དང་ལྡན་པའི་ཆོས་གསུམ་
མར་མེ་དང་འདྲ་བར་སྟོན་ཏོ། ། :
ཕྱེད་སྔ་མའི་དོན་རྒྱས་པར་བཤད་པ། ཆོས་སྐུ་རྒྱལ་བའི་ཡེ་ཤེས་དང་། །ཐུགས་རྗེའི་ཁམས་ནི་
བསྡུས་པའི་ཕྱིར། །སྣོད་དང་རིན་ཆེན་ཆུ་ཡིས་འདི། །རྒྱ་མཚོ་དང་ནི་མཚུངས་པར་བསྟན། །ཞེས་
གསུངས་ཏེ། གོ་རིམ་ཇི་ལྟ་བར་གནས་གསུམ་པོ་འདི་རྣམས་རྒྱ་མཚོ་ཆེན་པོ་དང་ཆོས་མཐུན་པ་རྣམ་
zs



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
པ་གསུམ་གྱིས་ན། དེ་བཞིན་གཤེགས་པའི་ཁམས་རྒྱུ་དང་ལྡན་པའི་དབང་དུ་བྱས་ཏེ་ལྡན་པའི་དོན་
དུ་རིག་པར་བྱའོ། །
གནས་གསུམ་གང་ཞེ་ན་འདི་ལྟ་སྟེ། ཆོས་ཀྱི་སྐུ་རྣམ་པར་དག་པའི་རྒྱུ་དང་། སངས་རྒྱས་ཀྱི་ཡེ་
ཤེས་འཐོབ་པའི་རྒྱུ་དང་། དེ་བཞིན་གཤེགས་པའི་ཐུགས་རྗེ་ཆེན་པོ་འཇུག་པའི་རྒྱུའོ། །དེ་ལ་ཆོས་
ཀྱི་སྐུ་རྣམ་པར་དག་པའི་རྒྱུ་ནི་ཐེག་པ་ཆེན་པོ་ལ་མོས་པ་བསྒོམ་པར་བལྟའོ། །སངས་རྒྱས་ཀྱི་ཡེ་
ཤེས་འཐོབ་པའི་རྒྱུ་ནི་ཤེས་རབ་དང་ཏིང་ངེ་འཛིན་བསྒོམ་པའོ། །དེ་བཞིན་གཤེགས་པའི་ཐུགས་རྗེ་
ཆེན་པོ་འཇུག་པའི་རྒྱུ་ནི། བྱང་ཆུབ་སེམས་དཔའི་སྙིང་རྗེ་ཆེན་པོ་བསྒོམ་པའོ། །དེ་ལ་ཐེག་པ་ཆེན་
པོའི་ཆོས་ལ་མོས་པ་བསྒོམ་པ་ནི་རིན་པོ་ཆེ་དང་ཆུ་དཔག་ཏུ་མེད་པ་འདུ་བའི་སྣོད་དང་ཆོས་མཐུན་
པ་སྟེ། དཔག་ཏུ་མེད་པ་ཟད་མི་ཤེས་པའི་ཤེས་རབ་དང་ཏིང་ངེ་འཛིན་གྱི་རིན་པོ་ཆེ་དང་ཐུགས་རྗེའི་
ཆུ་རྣམས་དེར་འདུ་བའི་ཕྱིར་རོ། །ཤེས་རབ་དང་ཏིང་ངེ་འཛིན་གྱི་སྒོ་བསྒོམ་པ་ནི། རྣམ་པར་རྟོག་པ་
མེད་བཞིན་དུ་འདོད་པའི་དོན་སྒྲུབ་པའི་རིན་པོ་ཆེ་དང་ཆོས་མཐུན་པ་སྟེ། དེ་ནི་རྣམ་པར་རྟོག་པ་མེད་
པའི་ཕྱིར་དང༌། མཐུ་བསམ་གྱིས་མི་ཁྱབ་པའི་ཡོན་ཏན་དང་ལྡན་པའི་ཕྱིར་རོ། །བྱང་ཆུབ་སེམས་
དཔའི་སྙིང་རྗེ་ཆེན་པོ་བསྒོམ་པ་ནི། རླན་པའམ་སྡུད་པར་བྱེད་པའི་ཆུ་དང་ཆོས་མཐུན་པ་སྟེ་དེ་
ནི་འགྲོ་བ་ཐམས་ཅད་ལ་མཆོག་ཏུ་རླན་པའི་རང་བཞིན་གྱི་རོ་གཅིག་པ་དང་ལྡན་པའི་ཕྱིར་རོ། །ཆོས་
ཀྱི་སྐུ་ལ་སོགས་པ་འབྲས་བུའི་ཆོས་གསུམ་པོ་འདི་དག་ ཀྱང་ ཉོན་མོངས་ལ་སོགས་པ)རྒྱུ་གསུམ་པོ་འདིས་ཁམས་
དེ་དང་འབྲེལ་བའི་དང་ལྡན་པ་ནི་ལྡན་པ་ཞེས་བརྗོད་དོ། །
དེ་ལ་ཚིགས་སུ་བཅད་པ་ཕྱེད་ཕྱི་མས་ཅི་བསྟན་ཅེ་ན། དྲི་མེད་གནས་ལ་མངོན་ཤེས་དང༌། །
ཡེ་ཤེས་དྲི་མེད་དེ་ཉིད་དང་། །རྣམ་དབྱེ་མེད་ཕྱིར་མར་མེ་ཡི། །སྣང་དང་དྲོ་མདོག་ཆོས་མཚུངས་ཅན། །
ཞེས་གསུངས་ཏེ། གོ་རིམ་ཇི་ལྟ་བར་གནས་གསུམ་པོ་རྣམས་ཀྱི་མར་མེ་དང་ཆོས་མཐུན་པ་རྣམ་པ་
གསུམ་གྱིས་ནི་དེ་བཞིན་གཤེགས་པའི་ཁམས་འབྲས་བུ་དང་ལྡན་པའི་དབང་དུ་བྱས་ཏེ་ལྡན་པའི་
དོན་དུ་རིག་པར་བྱའོ། །
གནས་གསུམ་གང་ཞེ་ན་འདི་ལྟ་སྟེ་མངོན་བར་ཤེས་པ་དང༌། ཟག་པ་ཟད་པའི་ཡེ་ཤེས་དང་།
ཟག་པ་ཟད་པའོ། །དེ་ལ་མངོན་པར་ཤེས་པ་ལྔ་ནི། མར་མེའི་སྣང་བས་མུན་པ་འཇོམས་པ་དང་ཆོས་
འ6



རིན་ཆེན་ཡེ་ཤེས། ། རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། པོད་དང་པོ།
མཚུངས་པ་སྟེ། དེ་དག་ནི་རང་རང་གི་དོན་ཉམས་སུ་མྱོང་བའི་མི་མཐུན་པའི་ཕྱོགས་ཀྱི་མུན་པ་འཇོམས་
པ་ཉིད་དུ་ཉེ་བར་གནས་པའི་མཚན་ཉིད་ཀྱི་ཕྱིར་རོ། །ཟག་པ་མེད་པའི་ཡེ་ཤེས་ནི་མར་མེའི་དྲོ་བས་
བུད་ཤིང་སྲེག་པ་དང་ཆོས་མཐུན་པ་སྟེ། དེ་ནི་ལས་དང་ཉོན་མོངས་པའི་བུད་ཤིང་མ་ལུས་པར་སྲེག་
པར་ཉེ་བར་གནས་པའི་མཚན་ཉིད་ཀྱི་ཕྱིར་རོ། །གནས་ཡོངས་སུ་གྱུར་པ་ཟག་པ་ཟད་པ་ནི་མར་
མེའི་མདོག་འོད་གསལ་བ་དང་ཆོས་མཐུན་པ་སྟེ། དེ་ནི་ཤིན་ཏུ་དྲི་མ་མེད་པ་རྣམ་པར་དག་པ་འོད་
གསལ་བའི་མཚན་ཉིད་ཀྱི་ཕྱིར་རོ། །དེ་ལ་དྲི་མ་མེད་པ་ནི་ཉོན་མོངས་པའི་སྒྲིབ་པ་སྤངས་པའི་ཕྱིར་
རོ༑ ༑རྣམ་པར་དག་པ་ནི་ཤེས་བྱའི་སྒྲིབ་པ་སྤངས་པའི་ཕྱིར་རོ། །འོད་གསལ་བ་ནི་དེ་གཉིས་ཀ་གློ་
བུར་པ་ཉིད་ཡིན་གྱི། རང་བཞིན་མ་ཡིན་པའི་ཕྱིར་རོ། །དེ་ལྟར་ཟག་པ་མེད་པའི་མངོན་པར་ཤེས་
པ་དང༌། ཡེ་ཤེས་དང་སྤངས་པ་བསྡུས་པ་མི་སློབ་པའི་རྒྱུད་ཀྱི་ཆོས་བདུན་པོ་འདི་དག་ཟག་པ་མེད་
པའི་དབྱིངས་ན་ཕན་ཚུན་རྣམ་པར་དབྱེ་བ་མེད་པ་ཉིད་སོ་སོ་མ་ཡིན་པ་ཆོས་ཀྱི་དབྱིངས་མཉམ་པ་
ཉིད་དང་ལྡན་པ་ནི་ལྡན་པ་ཞེས་བྱའོ། །འབྲས་བུ་ལྡན་པའི་དོན་ལས་བརྩམས་པའི་དཔེ་འདི་རྒྱས་
པར་མདོ་ཇི་ལྟ་བཞིན་རྟོགས་པར་བྱ་སྟེ། ཤཱ་རིའི་བུ་དཔེར་ན་མར་མེ་ནི་འདི་ལྟ་སྟེ། སྣང་བ་དང་དྲོ་
བ་དང་མདོག་གིས་སམ། ནོར་བུ་ནི་སྣང་བ་དང་མདོག་དང་དབྱིབས་དག་གིས་རྣམ་པར་དབྱེར་
མེད་པའི་ཆོས་ཅན་དང་མ་བྲལ་བའི་ཡེ་ཤེས་ཀྱི་ཡོན་ཏན་ཅན་ནོ། །ཤཱ་རིའི་བུ་དེ་བཞིན་དུ་དེ་བཞིན་
གཤེགས་པས་བསྟན་པའི་ཆོས་ཀྱི་སྐུ་ནི་འདི་ལྟ་སྟེ། གང་གཱའི་ཀླུང་གི་བྱེ་མ་ལས་འདས་པ། དེ་བཞིན་
གཤེགས་པའི་ཆོས་རྣམས་ཀྱིས་རྣམ་པར་དབྱེར་མེད་པའི་ཆོས་ཅན་དང་མ་བྲལ་བའི་ཡེ་ཤེས་ཀྱི་ཡོན་
ཏན་ཅན་ནོ། །ཞེས་གསུངས་སོ། །
དེ་ལ་འཇུག་པའི་དོན་ལ་བརྩམས་ཏེ་མདོར་བསྟན་པའི་ཚིགས་སུ་བཅད་པ། སོ་སོའི་སྐྱེ་འཕགས་
རྫོགས་སངས་ཀྱི། །དེ་བཞིན་ཉིད་དབྱེའི་འཇུག་པ་ལས། །དེ་ཉིད་གཟིགས་པས་སེམས་ཅན་ལ། །
རྒྱལ་བའི་སྙིང་པོ་འདི་བསྟན་ཏོ། །ཞེས་གསུངས་ཏེ། དེ་བཞིན་གཤེགས་པའི་སྙིང་པོ་སེམས་ཅན་
ཐམས་ཅད་ལ་ཁྱབ་ཀྱང་གང་ཟག་གསུམ་ལ་ལྟོས་ནས་ཁམས་ཀྱི་རྣམ་པའི་རབ་ཏུ་དབྱེ་བ་གསུམ་དུ་
འགྱུར་རོ། །དེ་
གསུམ་པོ་གང་ཞེ་ན། སོ་སོ་སྐྱེ་བོ་ཕྱིན་ཅི་ལོག །བདེན་པ་མཐོང་བ་བཟློག་པ་སྟེ། །དེ་བཞིན་
77



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
གཤེགས་པ་ཇི་ལྟ་བཞིན། །ཕྱིན་ཅི་མ་ལོག་སྤྲོས་མེད་ཉིད། །ཅེས་གསུངས་ཏེ། དེ་བཞིན་གཤེགས་
པའི་ཁམས་ལ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སོགས་པར་རྣམ་པར་མི་རྟོག་པའི་ཡེ་ཤེས་ཀྱི་སྒོ་
ལ་གདམས་པ་ལས་བརྩམས་ཏེ། བྱང་ཆུབ་སེམས་དཔའ་རྣམས་ལ་ཆོས་ཐམས་ཅད་ཀྱི་དེ་བཞིན་
ཉིད་རྣམ་པར་དག་པ་སྤྱིའི་མཚན་ཉིད་བསྟན་པ་གང་ཡིན་པ་དེ་ལ་གང་ཟག་རྣམ་པ་གསུམ་པོ་དེ་ཁོ་
ན་མ་མཐོང་བ་སོ་སོའི་སྐྱེ་བོ་དང༌། དེ་ཁོ་ན་མཐོང་བ་འཕགས་པ་དང་། དེ་ཁོ་ན་མཐོང་བ་རྣམ་པར་
དག་པའི་མཐར་ཕྱིན་པ་དེ་བཞིན་གཤེགས་པ་རྣམས་ཀྱི་འཇུག་པ་རྣམ་པ་གསུམ་ཐ་དད་པར་རིག་
པར་བྱ་སྟེ། འདི་ལྟ་སྟེ། ཕྱིན་ཅི་ལོག་པ་དང་ཕྱིན་ཅི་མ་ལོག་པ་དང༌། ཡང་དག་པར་ཕྱིན་ཅི་མ་ལོག་
པ་སྤྲོས་པ་མེད་པ་སྟེ་གོ་རིམ་བཞིན་ནོ། །དེ་ལ་ཕྱིན་ཅི་ལོག་ནི་བྱིས་པ་རྣམས་ཀྱི་སྟེ། འདུ་ཤེས་དང་
སེམས་དང༌། ལྟ་བ་ཕྱིན་ཅི་ལོག་པའི་ཕྱིར་རོ། །ཕྱིན་ཅི་ལོག་གསུམ་ལས་བཟློག་པ་ཕྱིན་ཅི་མ་ལོག་
པ་ནི་འཕགས་པ་རྣམས་ཀྱི་སྟེ། དེ་རྣམས་སྤངས་པའི་ཕྱིར་རོ། །ཡང་དག་པ་ཕྱིན་ཅི་མ་ལོག་པ་སྤྲོས་
པ་མེད་པ་ནི་ཡང་དག་པར་རྫོགས་པའི་སངས་རྒྱས་རྣམས་ཀྱི་སྟེ། བག་ཆགས་དང་བཅས་པའི་ཉོན་
མོངས་པ་དང་ཤེས་བྱའི་སྒྲིབ་པ་བཅོམ་པའི་ཕྱིར་རོ། །འདི་ཕན་ཆད་ནི་འཇུག་པའི་དོན་འདི་ཉིད་ལས་
བརྩམས་ཏེ། དེ་ལས་གཞན་པའི་གནས་སྐབས་ལ་སོགས་པའི་དོན་རྣམ་པ་བཞིའི་དབྱེ་བས་སྟོན་
པར་རིག་པར་བྱའོ། །་
དེ་ལ་གང་ཟག་འདི་གསུམ་གྱི་གནས་སྐབས་ཀྱི་རབ་ཏུ་དབྱེ་བ་ལས་བརྩམས་ཏེ་ཚིགས་སུ་
བཅད་པ་གཉིས་ཏེ། མ་དག་མ་དག་དག་པ་དང་། །ཤིན་ཏུ་རྣམ་དག་གོ་རིམ་བཞིན། །སེམས་ཅན་
བྱང་ཆུབ་སེམས་དཔའ་དང༌། །དེ་བཞིན་གཤེགས་པ་ཞེས་བརྗོད་དོ། །ངོ་བོ་ཉིད་ལ་སོགས་པའི་
དོན། །འདི་དྲུག་གིས་ནི་བསྡུས་པའི་དོན། །ཁམས་ནི་གནས་སྐབས་གསུམ་དག་ཏུ། །མིང་གསུམ་
གྱིས་ནི་བསྟན་པ་ཉིད། །ཅེས་གསུངས་ཏེ། དེ་ལྟར་གང་ཅི་ཡང་རུང་སྟེ། བཅོམ་ལྡན་འདས་ཀྱིས་
ཆོས་ཀྱི་རྣམ་གྲངས་ཀྱི་སྒོ་དུ་མར་རྒྱས་པར་བསྟན་པའི་ཟག་པ་མེད་པའི་ཁམས་བསྟན་པ་ངོ་བོ་ཉིད་
ལ་སོགས་པའི་དོན་དྲུག་པོ་འདིས་བསྡུས་པ་དེ་ཐམས་ཅད་ནི་དོན་མདོར་བསྡུས་ཏེ། གནས་སྐབས་
གསུམ་དུ་གོ་རིམ་བཞིན་མིང་གསུམ་བསྟན་པས་བསྟན་པར་རིག་པར་བྱ་སྟེ། འདི་ལྟ་སྟེ། མཐོང་བ་
དང་བསྒོམ་པས་སྤང་བར་བྱ་བ་རྣམས་ཀྱིས་མ་དག་པའི་གནས་སྐབས་སུ་ནི་སེམས་ཅན་གྱི་ཁམས་



རིན་ཆེན་ཡེ་ཤེས། །
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། | པོད་དང་པོ།
ཞེས་བྱ་བ་དང་། བསྒོམ་པས་སྤང་བར་བྱ་བ་ཐམས་ཅད་དམ་ཅི་རིགས་པས་མ་དག་པ་དང༌། མཐོང་
སྤངས་མཐའ་དག་དང་བསྒོམ་སྤངས་ཅི་རིགས་པས་དག་པའི་གནས་སྐབས་སུ་ནི་བྱང་ཆུབ་སེམས་
དཔའ་འཕགས་པ་ཞེས་བྱ་བ་དང༌། སྒྲིབ་པ་མཐའ་དག་བག་ཆགས་དང་བཅས་ཏེ་ཤིན་ཏུ་རྣམ་པར་
དག་པའི་གནས་སྐབས་སུ་ནི་དེ་བཞིན་གཤེགས་པ་ཞེས་བྱའོ། །ཇི་སྐད་དུ་མདོ་ལས། བཅོམ་ལྡན་
འདས་ཀྱིས། ཤཱ་རིའི་བུ་ཆོས་ཀྱི་སྐུ་དེ་ཉིད་ཉོན་མོངས་པའི་སྦུབས་བྱེ་བ་མཐའ་ཡས་པས་བཏུམས་པ།
འཁོར་བའི་རྒྱུན་གྱིས་ཁྱེར་བ། ཐོག་མ་དང་ཐ་མ་མེད་པའི་འཁོར་བའི་འགྲོ་བར་འཆི་བ་དང་སྐྱེ་བ་
དག་ཏུ་འཁོར་བ་ནི་སེམས་ཅན་གྱི་ཁམས་ཞེས་བརྗོད་དོ། །ཤཱ་རིའི་བུ་ཆོས་ཀྱི་སྐུ་དེ་ཉིད་འཁོར་བའི་
རྒྱུན་གྱི་སྡུག་བསྔལ་ལ་སྐྱོ་བར་གྱུར་པ་འདོད་པའི་ཡུལ་ཐམས་ཅད་ལ་ཆགས་པ་དང་བྲལ་བ། ཕ་
རོལ་ཏུ་ཕྱིན་པ་བཅུའི་ཁོངས་སུ་གཏོགས་པ་ཆོས་ཀྱི་ཕུང་པོ་བརྒྱད་ཁྲི་བཞི་སྟོང་གིས་བྱང་ཆུབ་ཀྱི་
དོན་དུ་སྤྱད་པ་སྤྱོད་པ་ནི་བྱང་ཆུབ་སེམས་དཔའ་ཞེས་བརྗོད་དོ། །ཤཱ་རིའི་བུ་ཆོས་ཀྱི་སྐུ་དེ་ཉིད་ཉོན་
མོངས་པའི་སྦུབས་ཐམས་ཅད་ལས་ཡོངས་སུ་གྲོལ་བ། སྡུག་བསྔལ་ཐམས་ཅད་ལས་འདས་པ། ཉེ་
བའི་ཉོན་མོངས་པའི་དྲི་མ་མཐའ་དག་དང་བྲལ་བ། དག་པ་རྣམ་པར་དག་པ་མཆོག་ཏུ་ཡོངས་སུ་
དག་པའི་ཆོས་ཉིད་ལ་གནས་པ། སེམས་ཅན་ཐམས་ཅད་ཀྱི་བལྟ་བར་བྱ་བའི་ས་ལ་བཞུགས་པ།
ཤེས་བྱའི་ས་ཐམས་ཅད་ལ་གཉིས་སུ་མེད་པའི་སྐྱེས་བུའི་མཐུ་ཐོབ་པ། སྒྲིབ་པ་མེད་པའི་ཆོས་ཅན།
ཆོས་ཐམས་ཅད་ཀྱི་དབང་ཕྱུག་གི་སྟོབས་ཐོགས་པ་མེད་པ་ཐོབ་པ་ནི་དེ་བཞིན་གཤེགས་པ་དགྲ་
བཅོམ་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཞེས་བརྗོད་དོ། །ཞེས་གསུངས་པ་
བཞིན་ནོ། ། ག : ༌ ་ ་
དེ་བཞིན་གཤེགས་པའི་ཁམས་གནས་སྐབས་གསུམ་པོ་འདི་དག་ཉིད་ཐམས་ཅད་དུ་འགྲོ་བའི་
དོན་ལས་བརྩམས་ཏེ་ཚིགས་སུ་བཅད་པ། ཇི་ལྟར་རྟོག་མེད་བདག་ཉིད་ཅན། །ནམ་མཁའ་ཀུན་ཏུ་
རྗེས་སོང་ལྟར། །སེམས་ཀྱི་རང་བཞིན་དྲི་མེད་དབྱིངས། །དེ་བཞིན་ཀུན་ཏུ་འགྲོ་བ་ཉིད། །ཅེས་
གསུངས་ཏེ། དཔེར་ན་རྟོག་པ་མེད་པའི་བདག་ཉིད་ཅན་གྱི་ནམ་མཁའ་ནི་སའི་སྣོད་ལ་སོགས་པ་
སྣོད་ཐམས་ཅད་དུ་ཁྱབ་པར་སོང་བ་ལྟར། སེམས་ཀྱི་རང་བཞིན་གདོད་མ་ནས་དྲི་མ་མེད་པའི་དབྱིངས་
དེ་ཡང་སོ་སོའི་སྐྱེ་བོ་ལ་སོགས་པ་གང་ཟག་གསུམ་གྱི་གནས་སྐབས་ཐམས་ཅད་དུ་ཁྱབ་པར་འགྲོ་
79
ར་
པ་དབ



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
བ་ཉིད་དོ། །
དོན་དེ་ཉིད་སླར་ཡང་རྒྱས་པར་བསྟན་པ། དེ་སྤྱིའི་མཚན་ཉེས་པ་དང་། །ཡོན་ཏན་མཐར་ཐུག་ཁྱབ་
པ་སྟེ། །གཟུགས་ཀྱི་རྣམ་པ་དམན་པ་དང་། །བར་མ་མཆོག་ལ་ནམ་མཁའ་བཞིན། །ཞེས་གསུངས་
ཏེ༑ སེམས་ཀྱི་རང་བཞིན་རྣམ་པར་མི་རྟོག་པ་གང་ཡིན་བ་དེ་ནི་སྤྱིའི་མཚན་ཉིད་ཡིན་བའི་ཕྱིར་ཉེས་
པ་དང་བཅས་པ་སོ་སོའི་སྐྱེ་བོ་དང༌། ཡོན་ཏན་དང་བཅས་པ་བྱང་ཆུབ་སེམས་དཔའ་འཕགས་པ་
དང༌། ཡོན་ཏན་རྣམ་པར་དག་པ་མཐར་ཐུག་པ་ཡང་དག་པར་རྫོགས་པའི་སངས་རྒྱས་ཀྱི་གནས་སྐབས་
གསུམ་ཀར་རྗེས་སུ་སོང་བ་རྗེས་སུ་ཞུགས་པ། མཚུངས་པ། དུས་ཐམས་ཅད་དུ་ཁྱད་པར་མེད་པར་
གྱུར་པ་སྟེ། གོ་རིམ་ཇི་ལྟ་བ་བཞིན་པ་དང་། ཟངས་དང༌། གསེར་གྱི་སྣོད་ཀྱི་ནམ་མཁའ་བཞིན་ནོ། །
དེ་ཉིད་ཀྱི་ཕྱིར་མདོ་ལས་གནས་སྐབས་བསྟན་པའི་རྗེས་ཐོགས་དེ་མ་ཐག་ཏུ། ཤཱ་རིའི་བུ་དེའི་ཕྱིར་
ན་སེམས་ཅན་གྱི་ཁམས་ཀྱང་གཞན་ལ་ཆོས་ཀྱི་སྐུ་ཡང་གཞན་པ་ནི་མ་ཡིན་ཏེ། སེམས་ཅན་གྱི་
ཁམས་ཉིད་ཆོས་ཀྱི་སྐུ། ཆོས་ཀྱི་སྐུ་ཉིད་སེམས་ཅན་གྱི་ཁམས་ཏེ། འདི་ནི་དོན་གྱིས་གཉིས་སུ་མེད་
དེ་ཡི་གེ་ཙམ་ཐ་དད་པ་ཡིན་ནོ། །ཞེས་གསུངས་པ་ཡིན་ནོ། །དེ་བཞིན་གཤེགས་པའི་ཁམས་གནས་
སྐབས་གསུམ་པོ་འདི་དག་ཐམས་ཅད་དུ་སོང་བ་ཡིན་ཡང་། དེ་ཀུན་ནས་ཉོན་མོངས་པ་དང་རྣམ་
པར་བྱང་བ་དག་གིས་མི་འགྱུར་བའི་དོན་ལས་བརྩམས་ཏེ། གཙོ་བོའི་ཚིགས་སུ་བཅད་པ་ནི་བཅུ་
བཞི་སྟེ། ཇི་ལྟར་ནམ་མཁའ་ཀུན་སོང་བ། །ཞེས་པ་ལ་སོགས་པ་ཚིགས་སུ་བཅད་པ་བཅུ་གཉིས་
ཀྱིས་ནི་མ་དག་པའི་གནས་སྐབས་ན་འགྱུར་བ་མེད་པ་དང༌། སྐྱེ་འཆི་ན་དང་རྒ་བ་ལས་གྲོལ་བ། །
ཞེས་པའི་ཚིགས་སུ་བཅད་པ་གཅིག་ནི་བཅུ་གསུམ་པ་སྟེ། མ་དག་པ་དང་དག་པའི་གནས་སྐབས་
ན་ཉོན་མོངས་པ་དང་ཉེ་བའི་ཉོན་མོངས་པ་གློ་བུར་བ་དག་གིས་མི་འགྱུར་བ་དང་། གཞན་གྱུར་
མིན་བདག་མི་ཟད་ཆོས་ལྡན་ཕྱིར། །ཞེས་པའི་ཚིགས་སུ་བཅད་པ་ནི་བཅུ་བཞི་པ་སྟེ། ཤིན་ཏུ་རྣམ་
པར་དག་པའི་གནས་སྐབས་ན་རྣམ་པར་དབྱེ་བ་མེད་ཅིང་བྲལ་མི་ཤེས་པ་བསམ་གྱིས་མི་ཁྱབ་པ་
གང་གཱའི་ཀླུང་གི་བྱེ་མ་ལས་འདས་པའི་སངས་རྒྱས་ཀྱི་ཆོས་དང་རང་བཞིན་ཉིད་ཀྱིས་ལྡན་པའི་
ཕྱིར་དེ་བཞིན་གཤེགས་པའི་ཁམས་ནམ་མཁའ་བཞིན་སྔ་མ་དང་ཕྱི་མར་གཏན་འགྱུར་བ་མེད་པར་
བསྟན་ཏོ། །གཙོ་བོ་མ་ཡིན་པའི་ཚིགས་སུ་བཅད་པ་ནི་ཉི་ཤུ་ཡོད་དོ། ། ། །



རིན་ཆེན་ཡེ་ཤེས། ། རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། པོད་དང་པོ།
འདི་ནི་དེ་དག་གི་བསྡུས་པའི་དོན་དུ་རིག་པར་བྱ་སྟེ། ཉེས་པ་གློ་བུར་དང་ལྡན་དང་། །ཡོན་ཏན་
རང་བཞིན་ཉིད་ལྡན་ཕྱིར། །ཇི་ལྟར་སྔར་བཞིན་ཕྱིས་དེ་བཞིན། །འགྱུར་བ་མེད་པའི་ཆོས་ཉིད་དོ། །
ཞེས་གསུངས་ཏེ། ཉོན་མོངས་པ་ལ་སོགས་པའི་ཉེས་པ་རྣམས་ནི་རང་བཞིན་གྱིས་ཡོད་པ་མ་ཡིན་
གྱི་གློ་བུར་བར་ལྡན་པ་དང་། སྟོབས་དང་མི་འཇིགས་པ་ལ་སོགས་པ་ཡོན་ཏན་རྣམས་ནི་གློ་བུར་པ་
མ་ཡིན་གྱི་རང་བཞིན་གྱིས་ལྡན་པའི་ཕྱིར། ཁམས་རང་བཞིན་གྱིས་རྣམ་པར་དག་པ་དེ་ནི་ཇི་ལྟར་
སྔར་མ་དག་པའི་གནས་སྐབས་ན་གནས་པ་བཞིན་དུ་ཕྱིས་ཤིན་ཏུ་རྣམ་པར་དག་པའི་གནས་སྐབས་
ན་ཡང་དེ་བཞིན་དུ་གནས་པས་ན་རང་བཞིན་ནམ་ཡང་འགྱུར་བ་མེད་པའི་ཆོས་ཉིད་ཡིན་ནོ། །ཉོན་
མོངས་པ་གློ་བུར་པ་ཡིན་པར་ནམ་མཁའ་མཛོད་ཀྱིས་ཞུས་པའི་མདོ་ལས། ཉོན་མོངས་པ་ནི་གློ་
བུར་པའོ། །རང་བཞིན་གྱིས་རྣམ་པར་དག་པ་ནི་རྩ་བའོ། །ཞེས་གསུངས་པ་དང༌། གློ་བུར་པའི་དོན་
ནི་དང་པོ་ཉིད་ནས་མེད་པའམ་སེམས་ཀྱི་རང་བཞིན་ཉིད་ལ་མ་གོས་པ་ཉིད་ཡིན་ཏེ། ཚངས་པ་ཁྱད་
པར་སེམས་ཀྱིས་ཞུས་པའི་མདོ་ལས། རིགས་ཀྱི་བུ་འདི་ལྟ་སྟེ་དཔེར་ན། ནམ་མཁའ་བླ་གབ་མེད་
པ་ཀུན་ནས་ཉོན་མོངས་པར་རུང་བ་ནི་གནས་མ་ཡིན་ཞིང་སྐབས་མེད་དོ། །རིགས་ཀྱི་བུ་དེ་བཞིན་
དུ་སེམས་ཀྱི་རང་བཞིན་ཡང་ཀུན་ནས་ཉོན་མོངས་པར་འགྱུར་བ་ནི་གནས་མ་ཡིན་ཞིང་སྐབས་
མེད་དོ། །ཞེས་པ་དང༌། ཀླུའི་རྒྱལ་པོ་མ་དྲོས་པས་ཞུས་པའི་མདོ་ལས། བཙུན་པ་རབ་འབྱོར་ཕྱིན་
ཅི་ལོག་ལ་ཉོན་མོངས་པ་རྣམས་སྐྱེ་མོད་ཀྱི་སེམས་ཀྱི་རང་བཞིན་ནམ་ཡང་ཀུན་ནས་ཉོན་མོངས་པ་
མ་ཡིན་ནོ། །བཙུན་པ་རབ་འབྱོར་གལ་ཏེ་སེམས་ཀྱི་རང་བཞིན་ཀུན་ནས་ཉོན་མོངས་པ་ཅན་ཡིན་
དུ་ཟིན་ན་ནི་གང་ཡང་ཤིན་ཏུ་རྣམ་པར་དག་པར་མི་འགྱུར་བ་ཞིག་ན། གང་གི་ཕྱིར་སེམས་ཀྱི་རང་
བཞིན་ཀུན་ནས་ཉོན་མོངས་པ་ཅན་མ་ཡིན་པ་དེའི་ཕྱིར། ཉོན་མོངས་པ་ཡོངས་སུ་ཤེས་པས་རྣམ་
པར་དག་པ་ཞེས་བྱའོ། །ཞེས་པ་དང༌། ཡོན་ཏན་རང་བཞིན་གྱིས་ལྡན་པ་ཡང་། མྱ་ངན་ལས་འདས་
པ་ཆེན་པོའི་མདོ་ལས་དེ་ལྟ་བས་ན་མྱ་ངན་ལས་འདས་པ་ནི་རྟག་པ་མི་འགྱུར་བ་མི་འཕོ་བ་ཡིན་ཏེ།
དེ་བས་ན་སྐལ་པ་ཚད་མེད་གྲངས་མེད་པའི་བར་དུ་དགེ་བའི་ཆོས་སྒྲུབ་ཅིང་བསྒོམས་པས་ཡོངས་
སུ་བརྒྱན་ན་གདོད་མཐོང་བར་འགྱུར་རོ། །རིགས་ཀྱི་བུ་དཔེར་ན་སའི་འོག་ཏུ་ཆུ་ཡོན་ཏན་བརྒྱད་
དང་ལྡན་པ་ཡོད་ཀྱང་སེམས་ཅན་ཐམས་ཅད་ཀྱིས་ཐོབ་པར་མི་རུང་ངོ༌། །ཤེས་རབ་ཅན་ལ་ལ་ཞིག་
81



ཀ
ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
གིས་ལས་སུ་བྱས་ཏེ་བརྐོས་ན་གཟོད་ཐོབ་པར་འགྱུར་བ་ལྟར་མྱ་ངན་ལས་འདས་པ་ཡང་དེ་དང་
འདྲའོ། །དཔེར་ན་དམུས་ལོང་དག་ཉི་མ་དང་ཟླ་བ་མི་མཐོང་སྟེ། སྨན་སྤྱད་མཁས་པས་སྨན་བྱས་ན་
སྣང་ཞིང་མཐོང་བར་འགྱུར་ཏེ། ཉི་མ་དང་ཟླ་བ་དེ་ཡང་སྔོན་མེད་པ་ལ་ད་ལྟར་ཡོད་པ་མ་ཡིན་ནོ། །
མྱ་ངན་ལས་འདས་པ་ཡང་དེ་དང་འདྲ་སྟེ་ཐོག་མ་ནས་ཡོད་པ་ཡིན་གྱི། ད་ལྟར་གཟོད་ཡོད་པ་མ་
ཡིན་ནོ། །ཞེས་པ་དང༌། སོར་མོའི་ཕྲེང་བ་ལ་ཕན་པའི་མདོ་ལས། འདས་པའི་སངས་རྒྱས་བཅོམ་
ལྡན་འདས་རྣམས་ཀྱིས་ཀྱང༌། དེ་བཞིན་གཤེགས་པའི་སྙིང་པོ་བྱས་པ་མ་བརྙེས་ནས་འདས་ཏེ། མ་
བྱས་པའི་སངས་རྒྱས་ཀྱི་ཁམས་མཚན་དང་དཔེ་བྱད་བཟང་པོ་མཐའ་ཡས་པས་བརྒྱན་པ་སེམས་
ཅན་ཐམས་ཅད་ལ་ཡོད་དོ། །ད་ལྟར་གྱི་སངས་རྒྱས་བཅོམ་ལྡན་འདས་རྣམས་ཀྱིས་ཀྱང་དེ་བཞིན་
གཤེགས་པའི་སྙིང་པོ་བྱས་པ་ནི་ནན་ཏན་དུ་བཙལ་ཡང་མ་བརྙེས་ཏེ། སེམས་ཅན་ཐམས་ཅད་ལ་མ་
བྱས་པའི་སངས་རྒྱས་ཀྱི་དབྱིངས་སེམས་ཅན་ཐམས་ཅད་མཐའ་ཡས་པའི་མཚན་དང་དཔེ་བྱད་ཀྱིས་
བརྒྱན་པ་ཡོད་དོ། །ཞེས་པ་དང༌། སྔར་བྱིས་པའི་སྐྱེ་བ་དང༌། ཕྱིས་སངས་རྒྱས་ཀྱི་གནས་སྐབས་ན།།
ང་རང་བཞིན་མི་འགྱུར་བར་མདོ་ཉིད་ལས་འབྱུང་སྟེ། སངས་རྒྱས་ཕལ་པོ་ཆེའི་མདོ་ལས། མཁས་
པའི་སེམས་ཀྱིས་སྤྲུལ་པ་མངོན་པར་སྤྲུལ་བྱས་ན། །མངོན་སྤྲུལ་མངོན་མ་སྤྲུལ་ཡང་སྔོན་དང་རང་
བཞིན་མཉམ། །དེ་བཞིན་འགྲོ་བ་ཐམས་ཅད་བྱང་ཆུབ་སངས་རྒྱས་ཀྱང༌། །སྔོན་དང་རང་བཞིན་
གཅིག་ཏེ་འཕེལ་ཞིང་འགྲིབ་པ་མེད། །ཅེས་གསུངས་སོ། ། །
དེ་ལ་མ་དག་པའི་གནས་སྐབས་ན་འགྱུར་བ་མེད་པའི་མཚན་ཉིད་ལས་བརྩམས་པའི་ཚིགས་
སུ་བཅད་པ་བཅུ་གཉིས་གང་ཞེ་ན། ཇི་ལྟར་ནམ་མཁའ་ཀུན་སོང་བ། །ཕྲ་ཕྱིར་ཉེ་བར་གོས་པ་མེད། །
དེ་བཞིན་སེམས་ཅན་ཐམས་ཅད་ལ། །གནས་འདི་ཉེ་བར་གོས་པ་མེད། །ཇི་ལྟར་འཇིག་རྟེན་ཐམས་
ཅད་དུ། །ནམ་མཁའ་ལ་ནི་སྐྱེ་ཞིང་འཇིག །དེ་བཞིན་འདུས་མ་བྱས་དབྱིངས་ལས། །དབང་པོ་རྣམས་
ནི་སྐྱེ་ཞིང་འཇིག །ཇི་ལྟར་ནམ་མཁའ་མེ་རྣམས་ཀྱིས། །སྔོན་ཆད་ནམ་ཡང་ཚིག་པ་མེད། །དེ་བཞིན་
འདི་ནི་འཆི་བ་དང་། །ཁརྒ་དང་ན་བའི་མེས་མི་ཚིག །ས་ནི་ཆུ་ལ་ཆུ་རླུང་ལ། །རླུང་ནི་མཁའ་ལ་རབ་
ཏུ་གནས། །མཁའ་ནི་རླུང་དང་ཆུ་དག་དང༌། །ས་ཡི་ཁམས་ལ་གནས་མ་ཡིན། །དེ་བཞིན་ཕུང་པོ་
ཁམས་དབང་རྣམས། །ལས་དང་ཉོན་མོངས་དག་ལ་གནས། །ལས་དང་ཉོན་མོངས་ཚུལ་བཞིན་
82་



རིན་ཆེན་ཡེ་ཤེས།་་་
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། 1:|: པོད་དང་པོ།
མིན། །ཡིད་ལ་བྱེད་ལ་རྟག་ཏུ་གནས། །ཚུལ་བཞིན་མ་ཡིན་ཡིད་བྱེད་ནི། །སེམས་ཀྱི་དག་པ་ལ་རབ་
གནས། །སེམས་ཀྱི་རང་བཞིན་ཆོས་རྣམས་ནི། །ཐམས་ཅད་ཅན་ལ་ཡང་གནས་པ་མེད། །ས་དང་
འདྲ་བར་ཕུང་པོ་དང་། །སྐྱེ་མཆེད་ཁམས་རྣམས་ཤེས་པར་བྱ། །ཆུ་ཁམས་དང་འདྲ་ལུས་ཅན་གྱི། །
ལས་དང་ཉོན་མོངས་ཤེས་བྱ་སྟེ། །ཚུལ་བཞིན་མ་ཡིན་ཡིད་བྱེད་ནི། །རླུང་གི་ཁམས་དང་འདྲ་བར་
བལྟ། །རང་བཞིན་ནམ་མཁའི་ཁམས་བཞིན་དུ། །དེ་གཞི་ཅན་མིན་གནས་པ་མེད། །ཚུལ་བཞིན་
མ་ཡིན་ཡིད་བྱེད་ནི། །སེམས་ཀྱི་རང་བཞིན་ལ་གནས་ཏེ། །ཚུལ་བཞིན་མ་ཡིན་ཡིད་བྱེད་ཀྱིས། །
ལས་དང་ཉོན་མོངས་རབ་ཏུ་ཕྱེ། །ལས་དང་ཉོན་མོངས་ཆུ་ལས་ནི། །ཕུང་པོ་སྐྱེ་མཆེད་ཁམས་རྣམས་
འབྱུང༌། །དེ་འཇིག་པ་དང་ཆགས་པ་ལྟར། །སྐྱེ་དང་འཇིག་པར་འགྱུར་བ་ཡིན། །སེམས་ཀྱི་རང་བཞིན་
ནམ་མཁའ་ཡི། །ཁམས་ལྟར་རྒྱུ་མེད་རྐྱེན་མེད་དེ། །ཚོགས་པ་མེད་ཅིང་སྐྱེ་བ་དང༌། །འཇིག་པ་
གནས་པ་ཡོད་མ་ཡིན། །སེམས་ཀྱི་རང་བཞིན་འོད་གསལ་གང་ཡིན་པ། །དེ་ནི་ནམ་མཁའ་བཞིན་
དུ་འགྱུར་མེད་དེ། །ཡང་དག་མིན་རྟོག་ལས་བྱུང་འདོད་ཆགས་སོགས། །གློ་བུར་དྲི་མས་དེ་ཉོན་
མོངས་མི་འགྱུར། །ཞེས་གསུངས་ཏེ། དེ་ལ་ཚིགས་སུ་བཅད་པ་དང་པོས་ནི་ནམ་མཁའ་གཟུགས་
ཐམས་ཅད་ལ་ཁྱབ་པར་སོང་བ་ཡིན་ཡང་གཟུགས་ཅན་མ་ཡིན་པའི་ཕྱིར་གཟུགས་ཀྱི་ཉེས་པས་ཉེ་
བར་མ་གོས་པ་བཞིན་དུ། རང་བཞིན་གྱིས་དག་པའི་ཁམས་འདི་ཡང་སེམས་ཅན་ཐམས་ཅད་ལ་
ཁྱབ་པ་ཡིན་ཡང་སེམས་ཅན་ཐམས་ཅད་ཀྱི་ཉེས་པ། ཉོན་མོངས་པའི་ཀུན་ནས་ཉོན་མོངས་པ་
ལ་སོགས་པ་གསུམ་གྱིས་གོས་པ་མེད་པ་ཡིན་ནོ། །ཞེས་བསྟན་ཏེ། ཀུན་ནས་ཉོན་མོངས་པ་གསུམ་
གྱིས་མ་གོས་པའི་དོན་མདོར་བསྟན་པ་ཡིན་ནོ། །
ཚིགས་སུ་བཅད་པ་གཉིས་པས་ནི་འཇིག་རྟེན་གྱི་སྐྱེ་འཇིག་ཐམས་ཅད་ནམ་མཁའི་དབྱིངས་སུ་
བྱེད་ཀྱང་ནམ་མཁའ་སྐྱེ་འཇིག་མེད་པ་བཞིན་དུ། སེམས་ཅན་གྱི་དབང་པོ་རྣམས་ཀྱི་སྐྱེ་འཇིག་ཐམས་
ཅད་འདུས་མ་བྱས་པའི་དབྱིངས་སུ་བྱེད་ཀྱང་དབྱིངས་ལ་སྐྱེ་འཇིག་མེད་པ་ཡིན་ནོ། །ཞེས་ཕྱིར་
བསྟན་ནས། གསུམ་པས་ནི་འཇིག་པས་མི་གོས་པར་བསྟན་ཏེ། ནམ་མཁའ་ནི་གཟུགས་ཅན་སྲེག་
བྱེད་ཀྱི་མེ་གསུམ་གྱིས་ནམ་ཡང་མི་འཚིག་པ་བཞིན་དུ། ཁམས་འདི་ནི་འཆི་བ་དང་ན་བ་དང་རྒ་བ་
གསུམ་གྱི་མེས་ནམ་ཡང་མི་འཚིགས་པ་ཡིན་ནོ། ། །
83



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
དེའི་འོག་ཏུ་ཚིགས་སུ་བཅད་པ་ལྔས་ནི་སྐྱེ་བས་མ་གོས་པར་བསྟན་ཏེ། དེ་ལ་གཅིག་གིས་
ནི་དཔེ་དང་། གཉིས་ཀྱིས་ནི་དེའི་དོན་དང་། གཉིས་ཀྱིས་ནི་དཔེ་དོན་ཆོས་མཐུན་སྒྲུབ་པ་སྟོན་ཏོ། །
དེའི་འོག་ཏུ་ཚིགས་སུ་བཅད་པ་གསུམ་གྱིས་ནི་དཔེ་དོན་དེ་དག་གིས་གྲུབ་པའི་དོན་སྐྱེ་བ་དང་འཇིག་
པ་ལ་སོགས་པ་མེད་པ་ཉིད་བསྟན་ཏོ། །དེའི་འོག་ཏུ་ཚིགས་སུ་བཅད་པ་གཅིག་གིས་ནི་སྐབས་དོན་
ཉེ་བར་བསྡུ་བ་སྟེ། སེམས་ཀྱི་རང་བཞིན་ལ་རྟག་ཏུ་ཉོན་མོངས་པ་དང་ཉེ་བའི་ཉོན་མོངས་པས་གཏན་
ནས་མི་གོས་པར་བསྟན་ཏོ། །དོན་འདི་ཉིད་མདོ་དུ་མ་ལས་འབྱུང་སྟེ། ནམ་མཁའ་མཛོད་ཀྱིས་ཞུས་
པའི་མདོ་ལས། ནམ་མཁའ་ལ་ནི་མུན་པ་མེད། །དེ་ནི་དེ་ཡི་ཉོན་མི་མོངས། །སེམས་ཀྱི་རང་བཞིན་
འོད་གསལ་བས། །དེ་བས་ནམ་ཡང་ཉོན་མོངས་མེད། །ཞེས་པ་དང་། བློ་གྲོས་རྒྱ་མཚོས་ཞུས་པའི་
མདོ་ལས། ཇི་སྟེ་ནམ་མཁའ་ཉོན་མོངས་བྱ་བར་ནུས། །དེ་ལ་རྗེས་ཀྱང་བསྟན་པར་ནུས་སྲིད་ཀྱི། །
རང་བཞིན་འོད་གསལ་རྫོགས་པའི་བྱང་ཆུབ་སེམས། །དེ་ནི་ནམ་ཡང་ཉོན་མོངས་བྱར་མི་ནུས། །
ཞེས་དང༌། མྱ་ངན་ལས་འདས་པ་ཆེན་པོའི་མདོ་ལས། རིགས་ཀྱི་བུ། སེམས་ནི་འདོད་ཆགས་ཀྱི་
ཀུན་ནས་ཉོན་མོངས་པ་དང་འབྲེལ་པ་མ་ཡིན། ཞེ་སྡང་དང་གཏི་མུག་དང་འབྲེལ་པ་མ་ཡིན་ནོ། །
རིགས་ཀྱི་བུ་དཔེར་ན་ཉི་ཟླ་ལ་ཁུག་རླུང་དང་སྤྲིན་དང་ན་བུན་དང་སྒྲ་གཅན་འཛིན་ལ་སོགས་པས་
བསྒྲིབས་ཏེ། དེའི་རྐྱེན་གྱིས་སེམས་ཅན་རྣམས་ཀྱིས་མི་མཐོང་བར་འགྱུར་ཏེ། དེ་ལྟར་མི་མཐོང་
མོད་ཀྱི་ཉི་ཟླའི་རང་བཞིན་དེ་ཉིད་སྒྲིབ་པ་ལྔ་དང་འབྲེལ་པ་མ་ཡིན་ནོ། །སེམས་ཀྱང་དེ་དང་འདྲ་སྟེ་
རྒྱུ་རྐྱེན་ཁ་ཅིག་གི་ཕྱིར་འདོད་ཆགས་ཀྱི་ཀུན་ནས་ཉོན་མོངས་པ་སྐྱེ་བས་སེམས་ཅན་གྱི་སེམས་འདོད་
ཆགས་དང་འབྲེལ་ཏོ། །ཞེས་འཆད་ཀྱང་སེམས་ཀྱི་རང་བཞིན་ནི་ཡང་དག་པར་འབྲེལ་པ་མ་ཡིན་ནོ། །
ཞེས་གསུངས་སོ། །དེ་ལྟར་ན་འདི་ཐམས་ཅད་ཀྱི་བསྡུས་པའི་དོན་ནི། སྣོད་ཀྱི་འཇིག་རྟེན་སྐྱེ་འཇིག་
བྱེད་ཀྱང་ནམ་མཁའ་སྐྱེ་འཇིག་མེད་པ་བཞིན་དུ། མ་དག་པའི་གནས་སྐབས་ན་སེམས་ཅན་རྣམས་
ཀྱི་ཕུང་པོ་ལ་སོགས་པ་སྐྱེ་འཇིག་བྱེད་ཀྱང་འདུས་མ་བྱས་པ་དེ་བཞིན་གཤེགས་པའི་སྙིང་པོ་ནི་སྐྱེ་
བ་མེད་ཅིང་འགག་པ་མེད་པ་ཤིན་ཏུ་མི་འགྱུར་བའི་ཆོས་ཉིད་དུ་བསྟན་པ་ཡིན་ནོ། །ནམ་མཁའི་
དཔེ་འདི་ནི་རྒྱས་པར་ནམ་མཁའ་མཛོད་ཀྱིས་ཞུས་པའི་མདོ་ལས། རང་བཞིན་གྱིས་རྣམ་པར་དག་
པའི་སྒོ་ཞེས་བྱ་བའི་ཆོས་སྣང་བའི་སྒོ་ལས་བརྩམས་ནས་གསུངས་པ་ནི་མདོ་ཇི་ལྟ་བ་བཞིན་དུ་
84



རིན་ཆེན་ཡེ་ཤེས།
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། 1:|: པོད་དང་པོ།
རྟོགས་པར་བྱ་སྟེ། མདོ་དེ་ཉིད་ལས། ཀྱེ་གྲོགས་པོ་དག་ཉོན་མོངས་པ་ནི་ཡུལ་ལ་མི་གནས་ཤིང་ཕྱོགས་
ནའང་མི་གནས་ཏེ། ཉོན་མོངས་པ་ནི་བསྩགས་པའང་མེད། ཕུང་པོའི་དངོས་པོའང་མེད་དོ། །ཚུལ་
བཞིན་མ་ཡིན་པ་བྱུང་བས་ཉོན་མོངས་པ་འབྱུང་ངོ༌། །ཚུལ་བཞིན་བྱུང་བས་རྣམ་པར་དག་པ་འབྱུང་
ངོ༌༑ ༑དེ་ལ་དེ་ལྟར་ཀུན་ནས་ཉོན་མོངས་པ་འབྱུང་བ་དེ་ཚུལ་བཞིན་བརྟགས་ན་རྣམ་པར་དག་པ་
འབྱུང་བར་འགྱུར་རོ། །ངས་འདི་ལ་དགོངས་ཏེ་ལོག་པར་ལྟ་བ་ལ་ལོག་པར་ལྟ་བར་ཡང་དག་པ་ཇི་
ལྟ་བ་བཞིན་དུ་ཤེས་ན། དེ་དེའི་ཡང་དག་པར་ལྟ་བ་ཡིན་ནོ། །ཞེས་ཚིག་འདི་སྨྲས་སོ། །ནམ་ཡང་
ལོག་པར་ལྟ་བ་ནི་ཡང་དག་པའི་ལྟ་བར་མ་གྱུར་མི་འགྱུར་འགྱུར་བ་མེད་དོ། །འོན་ཀྱང་ཇི་ལྟར་
ལོག་པར་ལྟ་བ་ལ་ལོག་པར་ལྟ་བར་རིག་ནས་དེ་ལ་མི་གནས། རབ་ཏུ་མི་གནས། སྤྱོད་པ་མེད།
རབ་ཏུ་སྤྱོད་པ་མེད་པ་དེ་ན་ཡང་དག་པར་ལྟ་བའི་ལམ་ལ་འཇུག་པ་སྟེ། འདི་ནི་ཡང་དག་པའི་ལྟ་བ་
ཞེས་བྱའོ། །ཀྱེ་གྲོགས་པོ་དག ཉོན་མོངས་པ་ནི་སྒྲིབ་པར་བྱེད་པའོ། །རྣམ་པར་དག་པ་ནི་སྣང་བའོ། །
ཉོན་མོངས་པ་ནི་ཉམ་ཆུང་བའོ། །ལྷག་མཐོང་ནི་སྟོབས་དང་ལྡན་པའོ། །ཉོན་མོངས་པ་ནི་གློ་བུར་
ཏོ༑ ༑རང་བཞིན་ནི་རྩ་བ་རྣམ་པར་དག་པའོ། །ཉོན་མོངས་པ་ནི་ཀུན་ཏུ་རྟོག་པའོ། །རང་བཞིན་ནི་
ཀུན་ཏུ་རྟོག་པ་མེད་པའོ། །ཀྱེ་གྲོགས་པོ་དག་འདི་ལྟ་སྟེ་དཔེར་ན། ས་ཆེན་པོ་ནི་ཆུ་ལ་རྟེན་ཏེ། །ཆུ་
ནི་རླུང་ལ་རྟེན་ཏོ། །རླུང་ནི་མཁའ་ལ་རྟེན་ཏོ། །ནམ་མཁའ་ནི་རྟེན་པ་མེད་དོ། །དེ་བཞིན་དུ་སའི་
ཁམས་ དང༌ ། ཆུའི་ ཁམས་ དང༌ ། མེའི་ ཁམས་ དང༌ རླུང་ གི་ ཁམས་ དང༌ ། ཁམས་ བཞི་ པོ་ འདི་
དག་པས་ནམ་མཁའི་ཁམས་ནི་ཐམས་ཅད་ཀྱི་ནང་ན་སྟོབས་ཆེ་ཞིང་སྲ་སྟེ་རྩོགས་པ་མེད་པའོ། །
རྩོགས་པ་མེད་པ་ནི་མ་སྐྱེས་པ་མ་འགགས་པ་སྟེ། རང་གི་ངང་ཚུལ་གྱིས་གནས་པའོ། །དེ་ལ་གང་
ཁམས་གསུམ་པོ་དེ་དག་ནི་སྐྱེ་བ་དང་འཇིག་པར་ལྡན་པ། མི་གནས་པ་རིང་དུ་མི་གནས་པ་སྟེ། འདི་
དག་ནི་འགྱུར་བར་སྣང་གི་ནམ་མཁའི་ཁམས་ལ་ནི་འགྱུར་བ་གང་ཡང་མེད་དོ། །དེ་བཞིན་དུ་ཕུང་
པོ་དང་ཁམས་དང་སྐྱེ་མཆེད་ནི་ལས་དང་ཉོན་མོངས་པ་ལ་གནས་པའོ། །ལས་དང་ཉོན་མོངས་པ་
ནི་ཚུལ་བཞིན་མ་ཡིན་པ་ཡིད་ལ་བྱེད་པ་ལ་གནས་སོ། །ཚུལ་བཞིན་མ་ཡིན་པ་ཡིད་ལ་བྱེད་པ་ནི་
རང་བཞིན་ཡོངས་སུ་དག་པ་ལ་གནས་ཏེ། དེའི་ཕྱིར་སེམས་རང་བཞིན་གྱིས་འོད་གསལ་བ་དེ་གློ་
པུར་གྱི་ཉོན་མོངས་པས་ཉེ་བར་ཉོན་མོངས་ཤེས་བྱའོ། །དེ་ལ་གང་ཚུལ་བཞིན་མ་ཡིན་པ་ཡིད་ལ་
E



ཇོ་ནང་དཔེ་ཚོགས། | ਲਈ ਵਰ ਸਰੂਪ ਸਿੰਘ ਬੈਂਸ ਡਾ . སྤྱིའི་དེབ་སོ་གཅིག་པ།
བྱེད་པ་དང༌། གང་ལས་དང་ཉོན་མོངས་པ་དང་། གང་ཕུང་པོ་དང་ཁམས་དང་སྐྱེ་མཆེད་ཐམས་ཅད་
ཀྱང་རྒྱུ་དང་རྐྱེན་གྱིས་ཡང་དག་པར་ཟིན་ན་ནི་སྐྱེ། རྒྱུ་དང་རྐྱེན་མ་ཚོགས་ན་འགག་སྟེ། གང་དེའི་
རང་བཞིན་དེ་ལ་ནི་རྒྱུའང་མེད་རྐྱེན་ཡང་མེད་ཚོགས་པའང་མེད་སྐྱེ་བའང་མེད་འགག་པའང་
མེད་དོ། །དེ་ལ་ནམ་མཁའི་ཁམས་ཇི་ལྟ་བར་རང་བཞིན་ཡང་དེ་བཞིན་ནོ། །ཚུལ་བཞིན་མ་ཡིན་པ་
ཡིད་ལ་བྱེད་པ་ཇི་ལྟ་བར་རླུང་ཡང་དེ་བཞིན་ནོ། །ལས་དང་ཉོན་མོངས་པ་ཇི་ལྟ་བར་ཆུ་ཡང་དེ་བཞིན་
ནོ༑ ༑ཕུང་པོ་དང་ཁམས་དང་སྐྱེ་མཆེད་རྣམས་ཇི་ལྟ་བར་སའི་ཁམས་ཀྱང་དེ་བཞིན་ཏེ། དེའི་ཕྱིར་
ཆོས་ཐམས་ཅད་ནི་རྩ་བ་ཡོངས་སུ་ཆད་པ་ཞེས་བྱ་སྟེ། སྙིང་པོ་མེད་པའི་རྩ་བ། མི་གནས་པའི་རྩ་
བ༑ དག་པའི་རྩ་བ། རྩ་བ་མེད་པའི་རྩ་བའོ། །ཞེས་གསུངས་སོ། ། ག །
ཇི་ལྟར་ནམ་མཁའི་དཔེ་འདིས་མ་དག་པའི་གནས་སྐབས་ན་དེ་བཞིན་གཤེགས་པའི་སྙིང་པོ་
རྣམ་པར་འགྱུར་བ་མེད་པའི་ཆོས་ཉིད་དུ་བསྟན་ཅེ་ན། སྐྱེ་འཇིག་གིས་མི་འགྱུར་བའི་དོན་བསྡུས་ཏེ་
བརྗོད་པ། ལས་དང་ཉོན་མོངས་ཆུ་ཚོགས་ཀྱིས། །དེ་ནི་མངོན་བར་འགྲུབ་མིན་ཏེ། །འཆི་དང་ན་
དང་རྒ་བའི་མེ། །མི་བཟད་པས་ཀྱང་ཚིག་མི་འགྱུར། །ཞེས་གསུངས་ཏེ། ལས་དང་ཉོན་མོངས་པའི་
ཆུ་དང༌། ཚུལ་བཞིན་མ་ཡིན་པ་ཡིད་ལ་བྱེད་པའི་རླུང་དང་། ཕུང་པོ་ལ་སོགས་པའི་ས་རྣམས་ཀྱིས་
སེམས་ཀྱི་རང་བཞིན་འདི་ནི་མངོན་པར་འགྲུབ་པ་མ་ཡིན་ལ། དུས་མཐའི་མེ་ལ་སོགས་པ་དང་
མཚུངས་པའི་འཆི་བ་དང༌། ན་བ་དང་། རྒ་བའི་མེ་དྲག་པོས་ཀྱང་འཚིག་པའམ་འཇིག་པར་མི་འགྱུར་
རོ་༑ ༑དཔེར་ན་ནམ་མཁའ་ནི་རླུང་ལ་སོགས་པས་མ་བསྐྱེད་ཅིང་མེས་མི་འཇིག་པ་བཞིན་ནོ། །མ་དག་
པའི་གནས་སྐབས་ན་འགྱུར་བ་མེད་པའི་མཚན་ཉིད་ལས་བརྩམས་ཏེ། རང་བཞིན་ནམ་མཁའ་དང་
ཆོས་མཚུངས་པ་དང༌། དེ་ལ་བརྟེན་པ་ཚུལ་བཞིན་མ་ཡིན་པ་ཡིད་ལ་བྱེད་པ་དང༌། ལས་དང་ཉོན་
མོངས་པ་རྣམས་རྒྱུའི་མཚན་ཉིད་ལས་བརྩམས་ནས་རླུང་གི་ཁམས་དང་ཆུའི་ཁམས་དང་ཆོས་
མཚུངས་པ་དང་། དེ་ལས་བྱུང་པ་ཕུང་པོ་དང་ཁམས་དང་སྐྱེ་མཆེད་རྣམ་པར་སྨིན་པའི་མཚན་ཉིད་
ལས་བརྩམས་ཏེ། སའི་ཁམས་དང་ཆོས་མཚུངས་པ་ནི་བཤད་ཟིན་ཏོ། །
སེམས་ཅན་གྱི་འཇིག་རྟེན་དེ་འཇིག་པའི་རྒྱུ་འཆི་བ་དང་ན་བ་དང་རྒ་བའི་མེ་འགོ་ནད་ཀྱི་མཚན་
ཉིད་ལས་བརྩམས་ཏེ་མེའི་ཁསམ་དང་ཆོས་མཚུངས་པ་ནི་མ་བཤད་པས་ན་ཕུང་པོ་ལ་སོགས་པའི་
86



རིན་ཆེན་ཡེ་ཤེས། །
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། 1:|པོད་དང་པོ།
འཇིག་པའི་རྒྱུ་དེ་བརྗོད་པ། དུས་མཐའ་དམྱལ་བ་ཐ་མལ་པའི། །མེ་གསུམ་འཆི་བ་ན་བ་དང་། །ན་
བའི་མེ་གསུམ་གོ་རིམ་བཞིན། །དེ་དང་འདྲ་བར་ཤེས་པར་བྱ། །ཞེས་གསུངས་ཏེ། དུས་མཐའི་
མེས་སྣོད་ཀྱི་འཇིག་རྟེན་མེད་པར་བྱེད་པ་དང༌། དམྱལ་བའི་མེས་སྡུག་བསྔལ་མྱོང་བར་བྱེད་པ་དང་།
ཐ་མལ་གྱི་མེས་དངོས་པོ་ཡོངས་སུ་སྨིན་པར་བྱེད་པ་བཞིན་དུ། འཆི་བ་ལ་སོགས་པས་ཀྱང་སྐྱེ་
མཆེད་དྲུག་མེད་པར་བྱེད་པ་དང༌། སྡུག་བསྔལ་སྣ་ཚོགས་མྱོང་བར་བྱེད་པ་དང༌། འདུ་བྱེད་ཡོངས་
སུ་སྨིན་པར་བྱེད་པའི་ཕྱིར་ཆོས་མཐུན་པ་ཡིན་ནོ། །དེ་བཞིན་གཤེགས་པའི་ཁམས་ནི་མ་དག་པའི་
གནས་སྐབས་ན་ཡང་འཆི་བ་ལ་སོགས་པའི་མེ་གསུམ་པོ་འདི་རྣམས་ཀྱིས་མི་འགྱུར་བ་ཉིད་ལས་
བརྩམས་ཏེ། དཔལ་ཕྲེང་གིས་ཞུས་པའི་མདོ་ལས་གསུངས་པ། བཅོམ་ལྡན་འདས། གུམ་ཞེས་བགྱི་
བ་དང༌། སྐྱེས་ཞེས་བགྱི་བ་འདི་ནི་འཇིག་རྟེན་གྱི་ཐ་སྙད་ལགས་སོ། ། བཅོམ་ལྡན་འདས་གུམ་
ཞེས་བགྱི་བ་ནི་དབང་པོ་འགག་པ་འདི་ལགས་སོ། །བཅོམ་ལྡན་འདས། སྐྱེས་ཞེས་བགྱི་བ་ནི་དབང་
པོ་གསར་པ་རྣམས་འབྱུང་བ་འདི་ལགས་ཏེ། བཅོམ་ལྡན་འདས་དེ་བཞིན་གཤེགས་པའི་སྙིང་པོ་ལ་ནི།
སྐྱེ་བའམ་འགུམ་པའམ་འཕོ་བའམ་འབྱུང་བ་ཡང་མ་མཆིས་སོ། །བཅོམ་ལྡན་འདས་དེ་བཞིན་
གཤེགས་པའི་སྙིང་པོ་ནི་འདུས་བྱས་ཀྱི་མཚན་ཉིད་ཀྱི་ཡུལ་ལས་འདས་པ་ལགས་སོ། །བཅོམ་ལྡན་
འདས་དེ་བཞིན་གཤེགས་པའི་སྙིང་པོ་ནི་རྟག་པ་དང་བརྟན་པ་དང་ཐེར་ཟུག་པ་ལགས་སོ། །ཞེས་
གསུངས་སོ། ། | བ
པ
མ་དག་པ་དང་དག་པའི་གནས་སྐབས་ན་འགྱུར་བ་མེད་པ་ལས་བརྩམས་ཏེ་མདོར་བསྟན་པའི་ཚིགས་
སུ་བཅད་པ། སྐྱེ་འཆི་ན་དང་རྒ་བ་ལས་གྲོལ་བ། །འདི་ཡི་རང་བཞིན་ཇི་བཞིན་ཡོངས་རྟོགས་ཏེ། །
སྐྱེ་སོགས་ཕོངས་དང་བྲལ་ཡང་དེའི་རྒྱུས། །བློ་ལྡན་འགྲོ་ལ་སྙིང་རྗེ་སྐྱེ་ཕྱིར་བརྟེན། །ཞེས་གསུངས་
ཏེ༑ བྱང་ཆུབ་སེམས་དཔའ་འཕགས་པ་རྣམས་ནི་སྐྱེ་བ་ལ་སོགས་པ་ལས་གྲོལ་བའི་ཁམས་འདིའི་
རང་བཞིན་ཇི་ལྟ་བ་བཞིན་རྟོགས་པས། བདག་ཉིད་ལས་དང་ཉོན་མོངས་པའི་དབང་གིས་སྐྱེ་བ་
ལ་སོགས་པའི་ཕོངས་པ་དང་བྲལ་ཡང་། རང་གིས་དེ་ལྟར་རྟོགས་པ་དང་། གཞན་གྱི་སྐྱེ་བ་ལ་སོགས་
པའི་སྡུག་བསྔལ་མཐོང་བའི་རྒྱུས་མ་རྟོགས་པའི་འགྲོ་བ་ལ་སྙིང་རྗེ་ཆེན་པོ་སྐྱེ་བའི་ཕྱིར། གཞན་
གྱི་དོན་དུ་སྐྱེ་བ་ལ་སོགས་པ་ལ་རྟེན་པར་བསྟན་ཏོ། །
ས
བ
7



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
ཚིགས་སུ་བཅད་པ་ཕྱེད་སྔ་མའི་དོན་ནི། འཕགས་པ་འཆི་དང་ན་བ་དང༌། །རྒ་བའི་སྡུག་
བསྔལ་རྩ་ནས་སྤངས། །ལས་དང་ཉོན་མོངས་དབང་གིས་སྐྱེ། །དེ་ལ་དེ་མེད་ཕྱིར་དེ་མེད། །ཅེས་
གསུངས་ཏེ། བྱང་སེམས་འཕགས་པ་ཡིད་ཀྱི་ལུས་ཐོབ་པ་དེ་ལ་ལས་དང་ཉོན་མོངས་པ་ལས་བྱུང་
བའི་འཆི་བ་དང་ན་བ་དང་རྒ་བའི་སྡུག་བསྔལ་མེད་དེ། ལས་དང་ཉོན་མོངས་པའི་དབང་གིས་སྐྱེ་བ་
དེ་མེད་པའི་ཕྱིར་རོ། །མ་དག་པ་སོ་སོ་སྐྱེ་བོའི་གནས་སྐབས་ཀྱི་འཆི་བ་དང་ན་བ་དང་རྒ་བའི་མེ་
འདིའི་བུད་ཤིང་ལྟ་བུར་ཉེ་བར་ལེན་པའི་རྒྱུ་ནི་ཚུལ་བཞིན་མ་ཡིན་པ་ཡིད་ལ་བྱེད་པ་དང་། ལས་དང་
ཉོན་མོངས་པ་སྔོན་དུ་འགྲོ་བ་ཅན་གྱི་སྐྱེ་བ་ཡིན་ཏེ། དེའི་དབང་གིས་དེ་འབྱུང་བའི་ཕྱིར་རོ། །སྒོམ་
སྤངས་ཅི་རིགས་པས་མ་དག་པ་དང༌། མཐོང་སྤངས་མ་ལུས་པས་དག་པའི་གནས་སྐབས་ན། ཡིད་
ཀྱི་རང་བཞིན་གྱི་ལུས་ཐོབ་པའི་བྱང་ཆུབ་སེམས་དཔའ་རྣམས་ལ་ལས་དང་ཉོན་མོངས་པའི་དབང་
གི་སྐྱེ་བ་བུད་ཤིང་ལྟ་བུ་གང་ཞིག་ཤིན་ཏུ་སྣང་བ་མེད་པར་གྱུར་པས། ཅིག་ཤོས་འཆི་བ་ལ་སོགས་
པའི་མེ་གཏན་འབར་བ་མེད་པར་རྟོགས་པའོ། ། ། | །
ཕྱེད་ཕྱི་མའི་དོན་ནི། ཇི་བཞིན་ཡང་དག་མཐོང་བའི་ཕྱིར། །སྐྱེ་སོགས་རྣམས་ལས་འདས་གྱུར་
ཀྱང་། །སྙིང་རྗེའི་བདག་ཉིད་སྐྱེ་བ་དང་། །འཆི་དང་ན་དང་རྒ་བར་སྟོན། །ཞེས་གསུངས་སོ། །བྱང་
ཆུབ་སེམས་དཔའ་འཕགས་པ་དེ་རྣམས་ལ་ལས་དང་ཉོན་མོངས་པའི་དབང་གིས་སྐྱེ་བ་ལ་སོགས་
པའི་ཆོས་འདི་དག་ཀྱང་མེད་དེ། ཁམས་དེ་ཉིད་སྐྱེ་བ་མེད་པ་དང་འབྱུང་བ་མེད་པ་ཡང་དག་པ་ཇི་
ལྟ་བ་བཞིན་མཐོང་བའི་ཕྱིར་རོ། །དེ་ལྟར་སྐྱེ་བ་ལ་སོགས་པ་རྣམས་ལས་གྲོལ་བར་གྱུར་ཀྱང་། བྱང་
ཆུབ་སེམས་དཔའི་རྣམས་ནི་དགེ་བའི་རྩ་བའི་ཀུན་ཏུ་སྦྱོར་བ་ཅན་ཏེ་བསམ་བཞིན་དུ་སྐྱེ་བ་ལ་དབང་
བ་ཉིད་ལ་བརྟེན་ནས་སྙིང་རྗེས་ཁམས་གསུམ་དུ་ཡང་དག་པར་སྦྱོར་རོ། །སྐྱེ་བ་ཡང་ཉེ་བར་སྟོན་ལ།
རྒ་བ་དང་ན་བ་དང་འཆི་བ་ཡང་ཉེ་བར་སྟོན་ཏོ། །ཡུམ་ལས། དཔའ་བོ་གར་སྤྱོད་ཤེས་རབ་ཕ་རོལ་
ཕྱིན་པ་ཡིས། །ཁམས་གསུམ་ཡང་དག་འདས་ལ་རྣམ་པར་གྲོལ་བའང་མིན། །ཉོན་མོངས་ཟད་པར་
གྱུར་ཀྱང་སྐྱེ་བ་སྟོན་པར་བྱེད། །རྒ་དང་ན་དང་འཆི་བ་མེད་ཀྱང་འཆི་འཕོ་སྟོན། །ཞེས་སོ། །བྱང་ཆུབ་
སེམས་དཔའི་གནས་སྐབས་འདི་རྒྱས་པར་ནི་མདོ་ཇི་ལྟ་བ་བཞིན་དུ་ཤེས་པར་བྱ་སྟེ། ཇི་སྐད་དུ།
བློ་གྲོས་རྒྱ་མཚོས་ཞུས་པའི་མདོ་ལས། འཁོར་བའི་རྒྱུ་བྱེད་ལ་དགེ་བའི་རྩ་བ་དང་མཚུངས་པར་



རིན་ཆེན་ཡེ་ཤེས། །
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། ། པོད་དང་པོ།
ལྡན་པའི་ཉོན་མོངས་པ་དེ་གང་ཞེ་ན། འདི་ལྟ་སྟེ། བསོད་ནམས་ཀྱི་ཚོགས་ཡོངས་སུ་བཙལ་བས་
མི་ངོམས་པ་དང། བསམ་བཞིན་དུ་སྲིད་པར་སྐྱེ་བ་ཡོངས་སུ་འཛིན་པ་དང༌། སངས་རྒྱས་དང་ཕྲད་
པར་སྨོན་པ་དང་། སེམས་ཅན་ཡོངས་སུ་སྨིན་པར་བྱ་བ་ལ་ཡོངས་སུ་མི་སྐྱོ་བ་དང༌། དམ་པའི་ཆོས་
ཡོངས་སུ་འཛིན་པ་ལ་བརྩོན་པ་དང༌། སེམས་ཅན་གྱི་བྱ་བ་ཅི་ཡོད་སྙམ་པ་ལ་སྤྲོ་བ་དང་། ཆོས་འདོད་
པའི་བག་ལ་ཉལ་མི་འདོར་བ་དང༌། ཕ་རོལ་ཏུ་ཕྱིན་པ་ལ་སྦྱོར་བ་རྣམས་ཡོངས་སུ་མི་གཏོང་བའོ། །
བློ་གྲོས་རྒྱ་མཚོ། དེ་དག་ནི་དགེ་བའི་རྩ་བ་དང་མཚུངས་པར་ལྡན་པའི་ཉོན་མོངས་པ་རྣམས་ཏེ།
བྱང་ཆུབ་སེམས་དཔའ་ནི་དེ་དག་གིས་འདྲེ་ཡང་ཉོན་མོངས་པའི་སྐྱོན་རྣམས་ཀྱིས་མི་གོས་སོ། །བློ་
གྲོས་རྒྱ་མཚོས་གསོལ་པ། བཅོམ་ལྡན་འདས་དགེ་བའི་རྩ་བ་ལགས་ན་ཅིའི་སླད་དུ་ཉོན་མོངས་པ་
རྣམས་ཤེས་བགྱི། བཅོམ་ལྡན་འདས་ཀྱིས་བཀའ་སྩལ་པ། བློ་གྲོས་རྒྱ་མཚོ་འདི་ལྟར་ཉོན་མོངས་པ་
དེ་ལྟ་བུ་དེ་དག་གི་བྱང་ཆུབ་སེམས་དཔའ་ཁམས་གསུམ་དང་འདྲེ་ཞིང་ཁམས་གསུམ་པ་འདི་ཉོན་
མོངས་པ་ལས་བྱུང་བ་ཡིན་ཡང་། དེ་ལ་བྱང་ཆུབ་སེམས་དཔའ་ནི་ཐབས་མཁས་པ་དང༌། དགེ་བའི་
རྩ་བའི་སྟོབས་བསྐྱེད་པས་བསམ་བཞིན་དུ་ཁམས་གསུམ་དང་འདྲེའོ། །དེའི་ཕྱིར་དགེ་བའི་རྩ་
བ་དང་མཚུངས་པར་ལྡན་པ་ནི་ཉོན་མོངས་པ་ཞེས་བྱ་སྟེ། ཁམས་གསུམ་དང་འདྲེ་བས་དེ་སྐད་བྱའི།
སེམས་ཉེ་བར་ཉོན་མོངས་པས་ནི་མ་ཡིན་ནོ། །བློ་གྲོས་རྒྱ་མཚོ་ཚོང་དཔོན་ཁྱིམ་བདག་གཅིག་ལ་བུ་
སྡུག་པ་ཕངས་པ་ཡིད་དུ་འོང་བ་ལྟ་བ་དང་མཐུན་པ་གཅིག་པུ་ཞིག་ཡོད་པར་གྱུར་ལ། ཁྱེའུ་དེ་ཡང་
བྱིས་པར་གྱུར་པས། གར་བྱེད་བཞིན་དུ་ཁྲོན་པ་རྩོག་པ་ཞིག་ཏུ་ལྷུང་བ་དང༌། དེ་ནས་ཁྱེའུ་དེའི་མ་
དང༌། མཛའ་བཤེས་དང་། ཉེ་དུ་དག་གིས་ཁྱེའུ་དེ་ཁྲོན་པ་རྩོག་པར་ལྷུང་བ་མཐོང་ལ། མཐོང་ནས་
ཀྱང་སྒྲ་ཆེར་ཕྱུང་སྟེ་མྱ་ངན་བྱེད་ཅིང་སྨྲེ་སྔགས་འདོན་གྱི། ཁྲོན་པ་རྩོག་པ་དེར་ཞུགས་ཏེ་བུ་གཅིག་
པ་དེ་མི་འབྱིན་ལ། དེ་ནས་ཁྱེའུ་དེའི་ཕ་འོངས་ཏེ། དེས་བུ་གཅིག་པ་ཁྲོན་པ་རྩོག་པར་ལྷུང་བ་དེ་
མཐོང་ལ། མཐོང་ནས་ཀྱང་བུ་གཅིག་པ་ལ་བསམ་པ་ཐག་པ་ནས་བྱམས་ཤིང་རྗེས་སུ་ཆགས་པས་
མི་སྨོད་པར། མྱུར་དུ་རྐྱེན་པར་ལ་གོར་དུ་ཁྲོན་པ་རྩོག་པ་དེར་ཞུགས་ཏེ། བུ་གཅིག་པ་ཕྱུང་བ་འདི་
ལྟ་བུ་འདི་ནི་བློ་གྲོས་རྒྱ་མཚོ། ཇི་ཙམ་དུ་དོན་ཤེས་པར་བྱ་བའི་ཕྱིར་དཔེར་བྱས་པ་ཡིན་ནོ། །འདིར་
དོན་དུ་ལྟ་བ་གང་ཞེ་ན། བློ་གྲོས་རྒྱ་མཚོ་ཁྲོན་པ་རྩོག་པ་ཞེས་བྱ་བ་ནི་ཁམས་གསུམ་གྱི་ཚིག་བླ་དྭགས་
89



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
སོ༑ ༑བུ་གཅིག་པ་ཞེས་བྱ་བ་ནི་སེམས་ཅན་ཐམས་ཅད་ཀྱི་ཚིག་བླ་དྭགས་ཏེ། དེ་དག་ལ་བྱང་ཆུབ་
སེམས་དཔའ་བུ་གཅིག་པ་ལྟར་འདུ་ཤེས་སོ། །མཛའ་བཤེས་དང་མ་དང་ཉེ་དུ་ཞེས་བྱ་བ་དེ་ནི་ཉན་
ཐོས་དང་རང་སངས་རྒྱས་ཀྱི་ཐེག་པ་པའི་གང་ཟག་གི་ཚིག་བླ་དྭགས་ཏེ། དེ་དག་ནི་འཁོར་བར་ལྷུང་
བའི་སེམས་ཅན་རྣམས་མཐོང་ན་མྱ་ངན་བྱེད་ཅིང་སྨྲེ་སྔགས་འདོན་གྱི་འབྱིན་ནི་མི་ནུས་སོ། །ཚོང་
དཔོན་ཁྱིམ་བདག་ཅེས་བྱ་བ་དེ་ནི་བྱང་ཆུབ་སེམས་དཔའི་ཚིག་བླ་དྭགས་ཏེ། དེ་ནི་སེམས་དག་ཅིང་
དྲི་མ་མེད་དེ། དྲི་མ་དང་བྲལ་ལ། འདུས་མ་བྱས་ཀྱི་ཆོས་མངོན་སུམ་དུ་གྱུར་ཀྱང་སེམས་ཅན་ཡོངས་
སུ་སྨིན་པར་བྱ་བའི་ཕྱིར་བསམས་བཞིན་དུ་ཁམས་གསུམ་དུ་འཚམས་སྦྱོར་རོ། །བློ་གྲོས་རྒྱ་མཚོ་
འདི་ནི་བྱང་ཆུབ་སེམས་དཔའ་རྣམས་ཀྱི་སྙིང་རྗེ་ཆེན་པོ་སྟེ། གང་ཉོན་མོངས་པའི་བཅིངས་པ་ཐམས་
ཅད་ལས་ཤིན་ཏུ་ཡོངས་སུ་གྲོལ་ཡང་། ཐབས་མཁས་པས་སྲིད་པར་སྐྱེ་བ་ཉེ་བར་ལེན་ལ། ཤེས་
རབ་ཀྱིས་ཡོངས་སུ་ཟིན་པས་རང་གི་ཉོན་མོངས་པ་རྣམས་ཀྱིས་ཀྱང་གནོད་པ་མེད་ཅིང་ཉོན་མོངས་
པའི་བཅིང་བ་ཐམས་ཅད་སྤང་བའི་ཕྱིར་སེམས་ཅན་རྣམས་ལ་ཆོས་ཀྱང་སྟོན་པའོ། །ཞེས་གསུངས་
པ་བཞིན་ནོ། །དེས་ན་མདོའི་དུམ་བུ་འདིས་ནི་གཞན་ཕན་པའི་དོན་དུ་སྐྱེ་བ་ལ་དབང་བ་ལ་སོགས་
པ་དང་ལྡན་པའི་བྱང་སེམས། དགེ་བའི་རྩ་བ་དང་སྙིང་རྗེ་གཉིས་ཀྱི་སྟོབས་ཀྱིས་བསམས་བཞིན་དུ་
སྐྱེ་བ་ལ་སྦྱོར་བའི་ཕྱིར་དང༌། ཐབས་དང་ཤེས་རབ་གཉིས་ཀྱི་སྟོབས་ཀྱིས་བྱང་ཆུབ་སེམས་དཔའ་
དེ་སྐྱེ་བ་ཡོངས་སུ་འཛིན་པ་ན་ཡང་ཀུན་ནས་ཉོན་མོངས་པ་མེད་པའི་ཕྱིར་མ་དག་པ་དང་དག་པའི་
གནས་སྐབས་བསྟན་ཏོ། །དེ་ལ་བྱང་སེམས་དེ་བཞིན་གཤེགས་པའི་ཁམས་མ་སྐྱེས་པ་དང་མ་བྱུང་
བ་ཡང་དག་པ་ཇི་ལྟ་བ་བཞིན་མཐོང་བ་ཐོབ་ནས། བྱང་ཆུབ་སེམས་དཔའི་ཆོས་ཉིད་འདི་རྗེས་སུ་
ཐོབ་པ་དེ་ལྟར་རྒྱས་པར་ནི་མདོ་ཇི་ལྟ་བ་བཞིན་རྟོགས་པར་བྱ་སྟེ། ཇི་སྐད་དུ། བློ་གྲོས་རྒྱ་མཚོ།
ཆོས་རྣམས་ནི་སྙིང་པོ་མེད་པ། བྱེད་པ་པོ་མེད་པ། བདག་མེད་པ། སེམས་ཅན་མེད་པ། སྲོག་མེད་པ།
གང་ཟག་མེད་པ། བདག་པོ་མེད་པ་སྟེ་འདི་ལྟར་ཇི་ལྟར་འདོད་པ་དེ་ལྟར་རྣམ་པར་སྒྲུབ་སྟེ། རྣམ་
པར་སྒྲུབ་ཀྱང་སེམས་པ་མ་ཡིན་རབ་ཏུ་རྟོག་པ་མ་ཡིན་པ་ལ་ལྟོས། །བློ་གྲོས་རྒྱ་མཚོ། ཆོས་རྣམ་
པར་སྒྲུབ་པ་འདི་ལ་མོས་པའི་བྱང་ཆུབ་སེམས་དཔའ་ནི་ཆོས་གང་ལ་ཡང་ཡོངས་སུ་སྐྱོ་བ་མི་བསྐྱེད་
དེ༑ དེ་དེ་ལྟར་ཡེ་ཤེས་མཐོང་བ་ཤིན་ཏུ་རྣམ་པར་དག་པ་ཡིན་ཏེ། འདིར་གང་ལའང་ཕན་པ་དང་



1:
པོད་དང་པོ།
རིན་ཆེན་ཡེ་ཤེས། །
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ།
གནོད་པ་མི་བྱེད་དོ། །དེ་ལྟར་ཆོས་རྣམས་ཀྱི་ཆོས་ཉིད་ཡང་དག་པ་ཇི་ལྟ་བ་བཞིན་དུ་རབ་ཏུ་ཤེས་
པ་ནི་སྙིང་རྗེ་ཆེན་པོའི་གོ་ཆ་དེ་ཡང་མི་འདོར་རོ། །བློ་གྲོས་རྒྱ་མཚོ་འདི་ལྟ་སྟེ་དཔེར་ན། ནོར་བུ་
རིན་པོ་ཆེ་བེ་དཱུརྱ་རིན་ཐང་མེད་པ་ཤིན་ཏུ་བྱང་བ། ཤིན་ཏུ་རྣམ་པར་དག་པ། ཤིན་ཏུ་དྲི་མ་མེད་པ།
རྫབ་ཀྱི་ནང་དུ་བཅུག་ནས་ལོ་སྟོང་ལོན་ལ། དེ་ལོ་སྟོང་འདས་ནས་རྫ་བ་དེ་ནས་ཕྱུང་སྟེ། བཀྲུས་
ཤིང་ཡོངས་སུ་སྦྱང་སྟེ། བྱི་དོར་བྱས་ནས་ཤིན་ཏུ་དག་ཅིང་ཤིན་ཏུ་ཡོངས་སུ་དག་ལ་ཤིན་ཏུ་བྱང་
ནས་དེ་ཉིད་དྲི་མ་མེད་པའི་ནོར་བུ་རིན་པོ་ཆེའི་རང་བཞིན་མི་འདོར་རོ། །རིགས་ཀྱི་བུ་དེ་བཞིན་དུ་
བྱང་སེམས་ཀྱང་སེམས་ཅན་ཐམས་ཅད་ཀྱི་སེམས་རང་བཞིན་གྱིས་འོད་གསལ་བར་རབ་ཏུ་ཤེས་ལ།
དེ་ལ་ཡང་གློ་བུར་གྱི་ཉེ་བའི་ཉོན་མོངས་པས་ཉོན་མོངས་པ་ཅན་དུ་བྱས་པར་མཐོང་ངོ༌། །དེ་ལ་བྱང་
ཆུབ་སེམས་དཔའ་འདི་སྙམ་དུ་སེམས་ཏེ། ཉོན་མོངས་པ་འདི་དག་ནི་སེམས་ཅན་རྣམས་ཀྱི་སེམས་
རང་བཞིན་གྱིས་འོད་གསལ་བ་ལ་ཞུགས་པ་མེད་ཀྱི། ཉོན་མོངས་པ་དེ་དག་ནི་ཡང་དག་པ་མ་ཡིན་
པ་ཀུན་བརྟགས་པ་ལས་བྱུང་བར་ཟད་ལ། བདག་གིས་སེམས་ཅན་དེ་དག་གི་གློ་བུར་གྱི་ཉོན་མོངས་
པ་སྤང་བའི་ཕྱིར་ཆོས་བསྟན་ནུས་སོ་སྙམ་ནས་དེ་ཞུམ་པའི་སེམས་མི་བསྐྱེད་ཀྱི། དེ་དེ་བས་ཀྱང་
ཤས་ཆེར་སེམས་ཅན་ཐམས་ཅད་རབ་ཏུ་ཐར་པ་བྱ་བའི་སེམས་བསྐྱེད་དོ། །དེའང་འདི་སྙམ་དུ་སེམས་ཏེ།
ཉོན་མོངས་པ་དེ་དག་ལ་ནི་སྟོབས་དང་མཐུ་ཅུང་ཟད་ཀྱང་མེད་དེ། ཉོན་མོངས་པ་དེ་དག་ནི་སྟོབས་
མེད་པ་ཉམ་ཆུང་བ་དག་གོ །དེ་དག་ནི་ཡང་དག་པ་ལ་ཅུང་ཟད་ཀྱང་མི་གནས་ཀྱི། ཉོན་མོངས་པ་
དེ་དག་ནི་ཡང་དག་པ་མ་ཡིན་པ་ཀུན་བརྟགས་པ་དག་སྟེ། དེ་དག་ལ་ཡང་དག་པ་ཇི་ལྟ་བཞིན་དུ་
ཚུལ་བཞིན་ཡིད་ལ་བྱེད་པས་བརྟགས་ན་འཁྲུག་པར་མི་འགྱུར་བས་བདག་གིས་དེ་དག་ལ་ཅི་ནས་
ཀྱང་འདྲེ་བར་མི་འགྱུར་བ་དེ་ལྟ་དེ་ལྟར་བརྟག་པར་བྱའོ། །ཉོན་མོངས་པ་རྣམས་དང་མི་འདྲེ་བ་ནི་
ལེགས་པ་ཡིན་གྱི་འདྲེ་བ་ནི་མ་ཡིན་ནོ། །གལ་ཏེ་བདག་ཉོན་མོངས་པ་རྣམས་དང་འདྲེ་བར་གྱུར་ན།
ཉོན་མོངས་པའི་བཅིང་བས་བཅིངས་པའི་སེམས་ཅན་རྣམས་ཀྱི་ཉོན་མོངས་པའི་བཅིང་བ་སྤང་བའི་
ཕྱིར་ཇི་ལྟར་ཆོས་བསྟན་གྱི་བདག་ཉོན་མོངས་པ་རྣམས་དང་མི་འདྲེ་བར་བྱས་ལ་ཉོན་མོངས་པའི་
བཅིང་བ་སྤང་བའི་ཕྱིར་སེམས་ཅན་རྣམས་ལ་ཆོས་བསྟན་པར་བྱའོ། །བདག་སེམས་ཅན་ཡོངས་སུ་
སྨིན་པར་བྱ་བའི་ཕྱིར་གང་དག་འཁོར་བའི་རྒྱུན་བྱེད་ལ་དགེ་བའི་རྩ་བ་དང་རབ་ཏུ་མཚུངས་པར་



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
ལྡན་པའི་ཉོན་མོངས་པ་དེ་དག་དང་ནི་འདྲེ་བར་བྱའོ་སྙམ་མོ། །ཞེས་གསུངས་སོ། །དེ་ལ་མདོ་ལས།
འཁོར་བ་ཞེས་གསུངས་པ་ནི་སྐབས་འདིར་ཟག་པ་མེད་པའི་དབྱིངས་ན་ཁམས་གསུམ་པའི་གཟུགས་
བརྙན་ཡིད་ཀྱི་རང་བཞིན་གྱི་ལུས་གསུམ་ཡིན་པར་འདོད་དོ། །དེ་ནི་ཟག་པ་མེད་པའི་དགེ་བས་
མངོན་པར་འདུས་བྱས་པའི་ཕྱིར། འཁོར་བ་ཡིན་ལ། ཟག་པ་དང་བཅས་པའི་ལས་དང་ཉོན་མོངས་
པས་མངོན་པར་འདུས་བྱས་པ་མ་ཡིན་པའི་ཕྱིར་མྱ་ངན་ལས་འདས་པ་ཡང་དེ་ཉིད་དེ། གང་གི་དབང་
དུ་བྱས་ནས་དཔལ་ཕྲེང་གིས་ཞུས་པའི་མདོ་ལས། བཅོམ་ལྡན་འདས་དེ་ལྟ་ལགས་པས་འཁོར་བ་
ལ་ཡང་འདུས་བྱས་དང་འདུས་མ་བྱས་པ་མཆིས་སོ། །མྱ་ངན་ལས་འདས་པ་ལ་ཡང་འདུས་བྱས་དང་
འདུས་མ་བྱས་པ་མཆིས་སོ། །ཞེས་གསུངས་པ་ཡིན་ཏེ། དེ་ལ་བྱང་སེམས་འཕགས་པའི་གནས་
སྐབས་ན། འདུས་བྱས་དང་འདུས་མ་བྱས་འདྲེས་པའི་སེམས་དང་སེམས་ལས་བྱུང་བ་ཀུན་ཏུ་སྤྱོད་
པ་དང་ལྡན་པའི་ཕྱིར་འདི་མ་དག་པ་དང་དག་པའི་གནས་སྐབས་ཞེས་བྱའོ། །དེའང་ཐོགས་པ་མེད་
པའི་ཤེས་རབ་ཀྱི་ཕ་རོལ་ཏུ་ཕྱིན་པ་བསྒོམས་པས་ཟག་པ་ཟད་པ་ལ་མངོན་དུ་ཕྱོགས་པའི་ཤེས་རབ་
དང་སྙིང་རྗེ་ཆེན་པོ་བསྒོམས་པས་སེམས་ཅན་གྱི་ཁམས་ཐམས་ཅད་ཡོངས་སུ་བསྐྱབ་པའི་དོན་དུ་
ཟག་པ་ཟད་པ་དེ་མངོན་དུ་མི་བྱེད་པའི་ཕྱིར་ཤེས་རབ་ཀྱིས་སྲིད་པ་ལས་གྲོལ་ཡང༌། སྙིང་རྗེས་སྲིད་
པར་སྐྱེ་བ་ཡོངས་སུ་འཛིན་པ་ནི་ས་བཅུ་པོ་ཐམས་ཅད་ན་ཡོད་མོད་ཀྱི། བྱང་ཆུབ་སེམས་དཔའི་ས་
མངོན་དུ་གྱུར་པ་ལ་གཙོ་བོར་རྣམ་པར་གཞག་པ་ཡིན་ཏེ། མདོ་སྡེ་རྒྱན་ལས། ཤེས་རབ་ཕ་རོལ་
ཕྱིན་བརྟེན་ནས། །འཁོར་བ་དང་ནི་མྱ་ངན་འདས། །གཉིས་འདིར་མངོན་དུ་གྱུར་པའི་ཕྱིར། །མངོན་
དུ་གྱུར་པའི་ས་ཞེས་བཤད། །ཅེས་བཤད་པ་བཞིན་ནོ། །ཟག་པ་མེད་པའི་ཤེས་པ་ལས་བརྩམས་ཏེ་
མདོ་ལས། མིའི་དཔེ་བརྗོད་པ་ཇི་སྐད་གསུངས་པ་བཞིན་ཏེ། གཙུག་ན་རིན་པོ་ཆེས་ཞུས་པའི་མདོ་
ལས། རིགས་ཀྱི་བུ་འདི་ལྟ་སྟེ་དཔེར་ན། དཔག་ཚད་བརྒྱ་སྟོང་ཕྲག་བྱེ་བ་བགྲོད་དགོས་པ་ན་གྲོང་
ཁྱེར་ཆེན་པོ་ཞིག་ཡོད་དེ། གྲོང་ཁྱེར་ཆེན་པོ་དེའི་ལམ་ནི་བགྲོད་པར་དཀའ་ཞིང་རིང་ལ་ཉམ་ང་སྟེ།
འཇིགས་པ་དང་བཅས་པ་ཟས་དང་སྐོམ་དང་བཟའ་བ་ཡང་མེད་པ་ཞིག་ལ་གང་གྲོང་ཁྱེར་ཆེན་
པོ་དེར་ཕྱིན་པ་ན་དེའི་སྡུག་བསྔལ་ཐམས་ཅད་རྒྱུན་ཆད་པར་འགྱུར་བ་ཞིག་ཡོད་པ་དང༌། དེ་ནས་
སྐྱེས་བུ་ལ་ལ་ཞིག་གིས་གྲོང་ཁྱེར་ཆེན་པོ་དེའི་ཡང་དག་པའི་ཡོན་ཏན་དང་བསྔགས་པ་ཐོས་ནས་སྐྱེ་



རིན་ཆེན་ཡེ་ཤེས། ད་
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། ། པོད་དང་པོ།
བུ་དེ་ལ་བུ་མཐོང་ན་དགའ་བ་སྡུག་པ་ཡིད་དུ་འོང་བ་མི་མཐུན་པ་མ་ཡིན་པ་གཅིག་ཀྱང་ཡོད་པ་ལས།
དེས་བུ་གཅིག་པ་དེ་བོར་ནས་གྲོང་ཁྱེར་ཆེན་པོ་དེའི་ལམ་དུ་ཞུགས་ཏེ། དེའི་སྟོབས་ཀྱི་ཤུགས་དང་
བརྩོན་འགྲུས་ཐམས་ཅད་ཀྱི་སྡུག་བསྔལ་ཐམས་ཅད་ཁྱད་དུ་བསད་དེ། ལམ་རིང་པོ་དེ་འདས་ནས་
རྐང་པ་ཡ་གཅིག་ནི་གྲོང་ཁྱེར་ཆེན་པོ་དེའི་སྒོའི་ཐེམ་པ་ལ་བཞག རྐང་པ་ཡ་གཅིག་ནི་ཕྱི་རོལ་ན་
འདུག་པ་ལས། དེ་བུ་གཅིག་པ་དེ་ཡིད་ལ་དྲན་པར་གྱུར་ནས། དེ་འདི་སྙམ་དུ་སེམས་ཏེ། མ་ལ་ཀྱེ་
མའོ་བདག་གི་བུ་གཅིག་པ་དེ་འདིར་ཁྲིད་དེ་མ་འོངས་པ་ལྟ་ཞིག་སྙམ་ནས། བུ་གཅིག་པ་དེ་སྡུག་
པས་གྲོང་ཁྱེར་ཆེན་པོ་དེར་མ་ཞུགས་ཀྱི་ཕྱིར་ཕྱོགས་ནས་དེ་བུ་གཅིག་པ་དེ་ག་ལ་འདུག་པར་སླར་
ལོག་པ་དེ་བཞིན་དུ། རིགས་ཀྱི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་ཡང་འབད་པ་ཆེན་
པོ་དང་། བརྩོན་འགྲུས་རྩོམ་པ་ཆེན་པོ་དང༌། ལྷག་བའི་བསམ་པ་བརྟན་པའི་ནན་ཏན་གྱིས་མངོན་
པར་ཤེས་པ་ལྔ་པོ་རྣམས་བསྐྱེད་དེ། སེམས་ཀྱིས་བསམ་གཏན་དང་མངོན་པར་ཤེས་པ་ཡོངས་སུ་
སྦྱང་བ་བྱས་པ་དེ་ལ་ཟག་པ་ཟད་པའི་ཡེ་ཤེས་མངོན་སུམ་དུ་འགྱུར་རོ། །དེ་སྙིང་རྗེ་ཆེན་པོའི་སེམས་
སྐྱེས་ནས་སེམས་ཅན་ཐམས་ཅད་ཡོངས་སུ་བསྐྱབ་པའི་ཕྱིར་ཟག་པ་ཟད་པའི་ཡེ་ཤེས་འདྲིས་པར་
བྱས་པ་ལས། སེམས་ཅན་རྣམས་ལ་ལྟ་བས་ཕྱིར་ཕྱོགས་ཏེ་སླར་ལོག་ནས་སོ་སོའི་སྐྱེ་བོའི་ས་ན་ཡང་
ཀུན་ཏུ་སྣང་ངོ༌། །རིགས་ཀྱི་བུ་གྲོང་ཁྱེར་ཞེས་བྱ་བ་དེ་ནི་ཟག་པ་ཟད་པའི་ཡེ་ཤེས་ཀྱི་ཚིག་བླ་དྭགས་
སོ༑ ༑དཔག་ཚད་བརྒྱ་སྟོང་ཕྲག་བྱེ་བ་བགྲོད་དགོས་པ་ཞེས་བྱ་བ་དེ་ནི། འཁོར་བ་དཔག་ཏུ་མེད་པ་
ཡོངས་སུ་འཛིན་པའི་ཚིག་བླ་དྭགས་སོ། །བར་དུ་གཅོད་པ་མང་པོ་བགྲོད་ཅེས་བྱ་བ་དེ་ནི་བདུད་ཀྱི་
འདུན་པ་ཟློག་པའི་བར་ཆད་ཀྱི་ཚིག་བླ་དྭགས་སོ། །སྐྱེས་བུ་ཞེས་བྱ་བ་དེ་ནི་བྱང་ཆུབ་སེམས་དཔའི་
ཚིག་བླ་དྭགས་སོ། །རྐང་པ་ཡ་གཅིག་ནི་གྲོང་ཁྱེར་གྱི་སྒོའི་ཐེམ་པ་ལ་བཞག རྐང་པ་ཡ་གཅིག་ནི་
སྒོའི་ཕྱི་རོལ་ཏུ་བཞག་ཅེས་བྱ་བ་དེ་ནི་འདི་ལྟར་བྱང་སེམས་འདུས་བྱས་དང་འདུས་མ་བྱས་འདྲེས་
པའི་སེམས་དང་སེམས་ལས་བྱུང་བ་རྣམས་འཇུག་པའོ། །བུ་གཅིག་པ་དྲན་ནས་གྲོང་ཁྱེར་ཆེན་
པོ་དེར་ཞུགས་པ་ལས་ཕྱིར་ཕྱོགས་ཏེ་སླར་ལོག་ཅེས་བྱ་བ་དེ་ནི་འདི་ལྟར་བྱང་སེམས་སེམས་ཅན་
ཐམས་ཅད་ལ་བུ་གཅིག་པ་བཞིན་དུ་བྱམས་པ་ཉེ་བར་གནས་པར་འགྱུར་བའོ། །དེ་ཟག་པ་ཟད་
པའི་སྤྱི་བོར་ཕྱིན་ཀྱང་ཟག་པ་ཡང་མི་སྤོང་ལ། སེམས་ཅན་ཡོངས་སུ་སྨིན་པར་བྱ་བའི་ཕྱིར། ཕྱིར་



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
ཕྱོགས་ཤིང་ལྡོག་པར་ཡང་འགྱུར་ཏེ། རིགས་ཀྱི་བུ་བྱང་སེམས་རྣམས་ཅི་འདྲ་བའི་ཐབས་ལ་མཁས་
པས་སེམས་ཅན་རྣམས་ལ་ཆེར་སྙིང་རྗེ་བ་ལ་ལྟོས། ཞེས་པ་དང་། བཅོམ་ལྡན་འདས་བྱང་སེམས་
སེམས་དཔའ་ཆེན་པོ་རྣམས་འདི་ལྟར་བྱང་ཆུབ་ལག་མཐིལ་དུ་ཐོབ་པ་ཡང་མི་འཚལ་བར་འཁོར་བ་
ཉིད་ཀྱི་རྗེས་སུ་འཇུག་ཅིང་། སེམས་ཅན་ཡོངས་སུ་སྨིན་པར་བགྱིས་པས་ཡོངས་སུ་མི་སྐྱོ་བ་ནི་ངོ་
མཚར་ཏོ། །ཞེས་གསུངས་པས་ཟག་པ་ཟད་པའི་ཡེ་ཤེས་འདྲིས་པར་བྱས་ཤིང་སླར་ཡང་སེམས་
ཡོངས་སུ་སྦྱོང་བ་བྱས་པས་ས་དྲུག་པ་ལ་ཆགས་པའམ་མངོན་པར་ཞེན་པ་མེད་པའི་ཤེས་རབ་སྐྱེས་
པའི་ཕྱིར་ཟག་པ་ཟད་པའི་ཡེ་ཤེས་ལ་མངོན་དུ་ཕྱོགས་པར་འགྱུར་རོ། །དེ་ལྟར་བྱང་ཆུབ་སེམས་
དཔའ་བྱང་ཆུབ་སེམས་དཔའི་ས་མངོན་དུ་གྱུར་པ་དེ་ལ་ཟག་པ་ཟད་པའི་ཡེ་ཤེས་མངོན་དུ་བྱེད་པ་
ལ་དབང་ཐོབ་པ་ནི་རྣམ་པར་དག་པའི་གནས་སྐབས་བསྟན་ཏོ། །དེ་ལྟ་བུའི་བདག་ཉིད་དུ་ཡང་དག་
པར་ཞུགས་པ་དེ་གཞན་དག་ཀྱང་ཡང་དག་པར་རྟོགས་པ་འདི་ཉིད་ལ་གཞག་པར་བྱའོ་ཞེས་སྙིང་རྗེ་
ཆེན་པོས་ལོག་པར་ཞུགས་པའི་སེམས་ཅན་ཡོངས་སུ་བསྐྱབ་པར་འདོད་པ། ཞི་བ་བདེ་བའི་རོ་མི་
མྱང་བར་དེའི་ཐབས་ལ་བྱང་བར་བྱས་པ། འཁོར་བ་ལ་མངོན་དུ་ཕྱོགས་པའི་སེམས་ཅན་ལ་བལྟས་ཏེ།
དེ་གདོན་པའི་བསམ་པས་མྱ་ངན་ལས་འདས་པ་ལ་མངོན་དུ་ཕྱོགས་པ་བྱང་ཆུབ་ཀྱི་ཡན་ལག་ཡོངས་
སུ་རྫོགས་པར་བྱ་བའི་ཕྱིར་བསམ་གཏན་དག་གིས་གནས་ནས་དེ་ལས་མ་ཉམས་བཞིན་དུ་སར་
འདོད་པའི་ཁམས་སུ་བསམས་བཞིན་དུ་སྐྱེ་བ་ཡོངས་སུ་འཛིན་པས་ཇི་སྲིད་དུ་སེམས་ཅན་གྱི་དོན་
བྱ་བར་འདོད་པས་དུད་འགྲོའི་སྐྱེ་གནས་སུ་གཏོགས་པ་རྣམ་པ་དུ་མར་སྐྱེ་བའི་བྱེ་བྲག་གིས་སོ་སོའི་
སྐྱེ་བོའི་ལུས་ཀུན་ཏུ་སྟོན་པ་ལ་དབང་འབྱོར་པ་ནི་མ་དག་པའི་གནས་སྐབས་བསྟན་པ་ཡིན་ནོ། །
ཚིགས་སུ་བཅད་པའི་དོན་གཞན་གནས་སྐབས་ཀྱི་དབྱེ་བ་སྟོན་པ་ནི་ཚིགས་སུ་བཅད་པ་བཅུ་
སྟེ༑ རྒྱལ་སྲས་འགྱུར་མེད་ཆོས་ཉིད་འདི། །རྟོགས་ནས་མ་རིག་མདོངས་རྣམས་ཀྱིས། །སྐྱེ་བ་ལ་
སོགས་དག་ཏུ་ནི། །མཐོང་བ་གང་ཡིན་དེ་རྨད་དོ། །འཕགས་པའི་སྤྱོད་ཡུལ་ཐོབ་པ་གང་། །བྱིས་
པའི་སྤྱོད་ཡུལ་དུ་སྟོན་ཏེ། །དེ་ཉིད་ཕྱིར་ན་འགྲོ་བ་ཡི། །གཉེན་གྱི་ཐབས་དང་དང་སྙིང་རྗེའི་མཆོག །
དེ་ནི་འཇིག་རྟེན་ཐམས་ཅད་ལས། །འདས་ཀྱང་འཇིག་རྟེན་ལས་མ་གཡོས། །འཇིག་རྟེན་དོན་དུ་
འཇིག་རྟེན་ན། །འཇིག་རྟེན་དྲི་མས་མ་གོས་སྤྱོད། །ཇི་ལྟར་པད་མ་ཆུ་ནང་དུ། །སྐྱེས་པ་ཆུ་ཡིས་གོས་
94



རིན་ཆེན་ཡེ་ཤེས། ། རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། ༡༠ པོད་དང་པོ།
པ་མེད། །དེ་བཞིན་འདི་ནི་འཇིག་རྟེན་དུ། །སྐྱེས་ཀྱང་འཇིག་རྟེན་ཆོས་མི་གོས། །བྱ་བ་སྒྲུབ་ལ་རྟག་
ཏུ་བློ། །མེ་བཞིན་དུ་ནི་འབར་བ་དང༌། །ཞི་བའི་བསམ་གཏན་སྙོམས་འཇུག་ལ། །རྟག་ཏུ་སྙོམས་
པར་འཇུག་པ་ཡིན། །སྔོན་གྱི་འཕེན་པའི་དབང་དང་ནི། །རྣམ་རྟོག་ཐམས་ཅད་བྲལ་བའི་ཕྱིར། །
དེ་ནི་ལུས་ཅན་སྨིན་པ་ཡི། །དོན་དུ་འབད་པ་བྱེད་མ་ཡིན། །བསྟན་དང་གཟུགས་སྐུ་དག་དང་ནི། །
སྤྱོད་དང་སྤྱོད་ལམ་གྱིས་ཀྱང་རུང་། །གང་ཞིག་ཇི་ལྟར་གང་གིས་འདུལ། །དེས་དེ་དེ་ལྟ་ཉིད་དུ་
ཤེས། །དེ་ལྟར་ནམ་མཁའི་མཐས་ཀླས་ཀྱི། །འགྲོ་བ་རྟག་ཏུ་ལྷུན་གྲུབ་པར། །ཐོགས་མེད་བློ་ལྡན་
དེ་ཡི་ནི། །སེམས་ཅན་དོན་ནི་ཡང་དག་འཇུག །བྱང་ཆུབ་སེམས་དཔའི་ཚུལ་འདི་ནི། །རྗེས་ཐོབ་
དེ་བཞིན་གཤེགས་རྣམས་དང་། །སེམས་ཅན་ཡང་དག་སྒྲོལ་བ་ལ། །འཇིག་རྟེན་ན་ནི་མཉམ་པ་
ཉིད། །དེ་ལྟ་མོད་ཀྱི་ས་རྡུལ་དང༌། །རྒྱ་མཚོ་བ་ལང་རྨིག་རྗེས་ཀྱི། །ཁྱད་པར་གང་ཡིན་སངས་རྒྱས་
དང༌། །བྱང་ཆུབ་སེམས་དཔའི་ཁྱད་དེ་ཉིད། །ཅེས་གསུངས་ཏེ། འདིས་ནི་ས་བཅུ་ལ་རབ་ཏུ་གནས་
པའི་བྱང་སེམས་རྣམ་པ་བཞི་པོ་སོ་སོའི་སྐྱེ་བོ་ལ་ལྟོས་ཏེ་དག་པ་དང༌། ཡང་དག་པར་རྫོགས་
པའི་སངས་རྒྱས་ལ་ལྟོས་ཏེ་མ་དག་པ་ཉིད་དུ་བསྟན་ཏེ། དེའང་ཚིགས་སུ་བཅད་པ་དགུ་དང་གཅིག་
གིས་རིམ་པ་བཞིན་ནོ། །དེ་ལ་བྱང་སེམས་བཞི་ནི་གཟུངས་ཀྱི་དབང་ཕྱུག་རྒྱལ་པོས་ཞུས་པའི་མདོ་
ལ་སོགས་པ་མདོ་དུ་མ་ལས་འབྱུང་སྟེ། སེམས་དང་པོ་བསྐྱེད་པ་དང༌། སྤྱོད་པ་ལ་ཞུགས་པ་དང༌།
ཕྱིར་ མི་ལྡོག་ པ་ དང༌ ། སྐྱེ་ བ་ གཅིག་ གིས་ ཐོགས་ པའི་ བྱང་ ཆུབ་ སེམས་ དཔའོ། །དེ་ལ་ཚིགས་
སུ་བཅད་པ་དང་པོ་དང་གཉིས་པས་ནི་ས་དང་པོ་རབ་ཏུ་དགའ་བ་ལ་ཐོགས་མ་མེད་པའི་དུས་ནས་
སྔོན་མ་མཐོང་བའི་འཇིག་རྟེན་ལས་འདས་པའི་ཆོས་ཉིད་མངོན་སུམ་དུ་མཐོང་བའི་ཕྱིར། སེམས་
དང་པོ་བསྐྱེད་པའི་བྱང་ཆུབ་སེམས་དཔའི་ཡོན་ཏན་ཡོངས་སུ་དག་པའི་མཚན་ཉིད་བསྟན་ཏེ་འདི་
ལྟར་ཟག་མེད་ཀྱི་སེམས་དང་པོ་བསྐྱེད་པའི་བྱང་སེམས་ས་དང་པོ་ལ་གནས་པ་དེས། ཁམས་འགྱུར་
བ་མེད་པའི་ཆོས་ཉིད་མངོན་སུམ་དུ་རྟོགས་ནས་འཁོར་བའི་སྐྱེ་བ་ལ་སོགས་པ་མེད་ཀྱང་། སྙིང་
རྗེའི་དབང་གིས་སྐྱེས་བ་ལ་སོགས་པར་སྟོན་པས་མ་རིག་པས་མདོངས་པའི་སེམས་ཅན་རྣམས་
ཀྱིས་སྐྱེ་བ་ལ་སོགས་དང་བཅས་པར་མཐོང་བ་ནི་ངོ་མཚར་རྨད་དུ་བྱུང་བ་ཡིན་ནོ། །འཕགས་པའི་
སྤྱོད་ཡུལ་ལས་དང་ཉོན་མོངས་པའི་དབང་གིས་སྐྱེ་བ་ལ་སོགས་པ་ལས་འདས་པའི་ཡོན་ཏན་ཐོབ་



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
པ་གང་ཡིན་པ་དེ། སྙིང་རྗེའི་དབང་གིས་བྱིས་པའི་སྤྱོད་ཡུལ་གཞན་སྣང་དུ་སྐྱེ་བ་ལ་སོགས་པ་སྣ་
ཚོགས་པར་སྟོན་པའི་ཕྱིར་ན་འགྲོ་བའི་གཉེན་ཅེས་བྱ་སྟེ་གཞན་ལ་ཕན་བདེ་སྒྲུབ་པའི་ཐབས་དང་།
སྙིང་རྗེ་ཆེན་པོ་དང་ལྡན་པ་ཡིན་ནོ། །ཚིགས་སུ་བཅད་པ་གསུམ་པ་དང་བཞི་པས་ནི་ས་གཉིས་པ་དྲི་
མ་མེད་པའི་ས་ནས་བཟུང་སྟེ། བདུན་པ་རིང་དུ་སོང་བའི་སའི་བར་གྱི་ས་ལ་ཉེ་བར་མ་གོས། སའི་
སྤྱད་པ་སྤྱོད་པའི་ཕྱིར་སྤྱོད་པ་ལ་ཞུགས་པའི་བྱང་ཆུབ་སེམས་དཔའི་སའི་ཡོན་ཏན་རྣམ་པར་དག་
པའི་མཚན་ཉིད་བསྟན་ཏེ། སྤྱོད་པ་ལ་ཞུགས་པའི་བྱང་སེམས་ས་གཉིས་པ་ནས་བདུན་བའི་བར་ལ་
གནས་པ་དེ་ནི། ཤེས་རབ་ཀྱིས་འཇིག་རྟེན་ཐམས་ཅད་ལས་འདས་ཀྱང་ཐབས་མཁས་པ་དང་སྙིང་
རྗེས་འཇིག་རྟེན་ལས་མ་གཡོས་ཏེ་མྱ་ངན་འདས་པ་མངོན་དུ་མི་བྱེད་པར་གཞན་གྱི་དོན་དུ་འཇིག་
རྟེན་ན་གནས་ཀྱང་འཇིག་རྟེན་གྱི་ཉེས་པས་མ་གོས་པར་བྱང་སེམས་ཀྱི་སྤྱད་པ་སྤྱོད་དེ། དཔེར་ན་
པད་མ་ཆུ་ལས་སྐྱེས་ཀྱང་ཆུས་མི་གོས་པ་བཞིན་ནོ། །འོད་སྲུང་གིས་ཞུས་པའི་མདོ་ལས། དཔེར་ན་
པད་མ་ཆུ་ལས་སྐྱེས་གྱུར་ཀྱང་། །ཆུ་འམ་རྫབ་ཀྱིས་དེ་ལ་གོས་པ་མེད། །དེ་བཞིན་བྱང་ཆུབ་སེམས་
དཔའ་འཇིག་རྟེན་སྐྱེས། །འཇིག་རྟེན་ཆོས་ཀྱིས་ནམ་ཡང་གོས་པ་མེད། །ཅེས་གསུངས་པ་ལྟ་བུའོ། །
ཚིགས་སུ་བཅད་པ་ལྔ་པས་ནི་ས་མི་གཡོ་བ་དང་ལེགས་པའི་བློ་གྲོས་ལ་རྒྱུན་མི་འཆད་པར་བྱང་
ཆུབ་ཆེན་པོ་ཐོབ་པའི་སྦྱོར་བ་རྣམ་པར་མི་རྟོག་པའི་ཏིང་ངེ་འཛིན་ལ་རང་གི་ངང་གིས་ལེགས་པར་
གནས་པའི་ཕྱིར་མི་ལྡོག་པའི་བྱང་ཆུབ་སེམས་དཔའི་ཡོན་ཏན་རྣམ་པར་དག་པའི་མཚན་ཉིད་
བསྟན་ཏེ། ཕྱིར་མི་ལྡོག་པའི་བྱང་སེམས་ས་བརྒྱད་པ་དང་དགུ་པ་ལ་གནས་པ་དེ་ནི་གཞན་དོན་གྱི་
བྱ་བ་བསྡུ་བའི་དངོས་པོ་བཞི་ལ་སོགས་པ་སྒྲུབ་པ་ལ་རྟག་ཏུ་རང་གི་ངང་གིས་བློ་འཇུག་པས་འབད་
པ་མེད་པ་ཡིན་ཏེ། བུད་ཤིང་སྐམ་པོ་ལ་མེ་ངང་གིས་འབར་བར་ལ་བ་ལྟ་བུ་དང་། མཚན་མའི་སྤྲོས་
པ་ཐམས་ཅད་ཉེ་བར་ཞི་བའི་བསམ་གཏན་དང་སྙོམས་པར་འཇུག་པ་ལ་འབད་རྩོལ་མེད་པར་རྟག་
ཏུ་སྙོམས་པར་ཞུགས་པ་ ཡིན་ཏེ། མདོ་སྡེ་རྒྱན་ལས། མཚན་མ་མེད་པ་ལྷུན་གྱིས་གྲུབ། །ཅེས་
གསུངས་པ་བཞིན་ནོ། །ཚིགས་སུ་བཅད་པ་དྲུག་པ་དང་བདུན་པ་དང་བརྒྱད་པས་ནི་བྱང་ཆུབ་སེམས་
དཔའི་ས་ཆོས་ཀྱི་སྤྲིན་ལ་རང་དང་གཞན་གྱི་དོན་སྒྲུབ་པའི་མཐར་ཕྱིན་པ། སངས་རྒྱས་ཀྱི་ས་ལ་སྐྱེ་
བ་ཐ་མ་གཅིག་གིས་ཐོགས་པ་བླ་ན་མེད་པ་མངོན་པར་རྫོགས་པར་བྱང་ཆུབ་མཆོག་ཐོབ་པའི་ཕྱིར་



རིན་ཆེན་ཡེ་ཤེས། ། རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། པོད་དང་པོ།
སྐྱེ་བ་གཅིག་གིས་ཐོགས་པའི་བྱང་ཆུབ་སེམས་དཔའི་ཡོན་ཏན་ཡོངས་སུ་དག་པའི་མཚན་ཉིད་
བསྟན་ཏེ། སྐྱེ་བ་གཅིག་གིས་ཐོགས་པའི་བྱང་སེམས་ས་བཅུ་ལ་གནས་པ་དེ་ནི་སྔོན་གཞན་གྱི་དོན་
འབད་པ་མེད་པར་བྱེད་པའི་སྨོན་ལམ་བཏབ་པའི་འཕེན་པ་མཐར་ཕྱིན་པའི་དབང་དང༌། རྣམ་པར་
མི་རྟོག་པའི་ཡེ་ཤེས་ལ་དབང་བ་མཐར་ཕྱིན་པས། རྣམ་རྟོག་ཐམས་ཅད་དང་བྲལ་བའི་ཕྱིར་སེམས་
ཅན་སྨིན་པའི་བྱ་བ་འབད་རྩོལ་ལ་ལྟོས་པ་མ་ཡིན་ནོ། །དེ་ལྟར་འབད་རྩོལ་མེད་བཞིན་དུ་ཐབས་
མཁས་པའི་སྒོ་ནས་གདུལ་བྱ་ཇི་ལྟར་འདུལ་བྱ་ཇི་ལྟར་འདུལ་བའི་རང་རང་གི་སྣོད་དང་མཐུན་པའི་
ཆོས་བསྟན་པ་དང༌། གང་མོས་པའི་གཟུགས་ཀྱི་སྐུ་སྣ་ཚོགས་པ་སྟོན་པ་དང༌། དཔུང་པ་བཟང་པོས་
ཞུས་པ་ལས། གང་གི་རང་བཞིན་ཆགས་སྡང་རྣམ་བྲལ་ཡང་། །གདུལ་བྱའི་དོན་ཕྱིར་ཁྲོ་ལ་ཁྲོ་བ་
དང༌། །འདོད་ཆགས་ཅན་ལ་ཆགས་ཅན་ལྟར་སྟོན་པའི། །བྱང་ཆུབ་མཆོག་བརྙེས་དེ་ལ་ཕྱག་འཚལ་
ལོ༑ ༑ཞེས་གསུངས་པ་ལྟར། འདོད་ཆགས་ཅན་ལ་དེ་དང་མཐུན་པར་སྟོན་པ་ལ་སོགས་པའི་སྤྱོད་
པའམ། གཙུག་ན་རིན་པོ་ཆེས་ཞུས་པའི་མདོ་ལས། རིགས་ཀྱི་བུ་བྱང་ཆུབ་སེམས་དཔའ་སེམས་དཔའ་
ཆེན་པོ་རྣམས་ཀྱི་སྤྱོད་པ་ཡོངས་སུ་དག་པ་ནི་འདི་བཞི་སྟེ། བཞི་གང་ཞེ་ན་འདི་ལྟ་སྟེ། ཕ་རོལ་ཏུ་
ཕྱིན་པའི་སྤྱོད་པ་ཡོངས་སུ་དག་པ་དང༌། བྱང་ཆུབ་ཀྱི་ཕྱོགས་ཀྱི་ཆོས་ཀྱི་སྤྱོད་པ་ཡོངས་སུ་དག་པ་
དང༌། མངོན་པར་ཤེས་པ་སྒྲུབ་པའི་སྤྱོད་པ་ཡོངས་སུ་དག་པ་དང་། སེམས་ཅན་ཡོངས་སུ་སྨིན་པར་
བྱ་བའི་སྤྱོད་པ་ཡོངས་སུ་དག་པ་སྟེ། རིགས་ཀྱི་བུ་བཞི་པོ་དེ་དག་ནི་བྱང་ཆུབ་སེམས་དཔའ་རྣམས་
ཀྱི་སྤྱོད་པ་ཡོངས་སུ་དག་པའོ། །ཞེས་གསུངས་པའི་སྤྱོད་པ་དང༌། འཆག་པ་དང༌། གཟིམས་པ་
ལ་སོགས་པའི་སྤྱོད་ལམ་གྱིས་ཀྱང་རུང་སྟེ། གདུལ་བྱ་གང་ཞིག རྣམ་པ་ཇི་ལྟར། ཐབས་གང་གིས་
འདུལ་བ་རྣམས་བྱང་ཆུབ་སེམས་དཔའ་དེས་ཐབས་དེ་ཉིད་གང་ལ་གང་འོས་ཀྱི་རྣམ་པ་དེ་ལྟ་བུ་
ཉིད་དུ་ཤེས་པའི་སྒོ་ནས་ནམ་མཁས་མཐས་ཀླས་པའི་འགྲོ་བ་རྣམས་ལ་རྒྱུན་མི་འཆད་ཅིང་ལྷུན་
གྱིས་གྲུབ་ལ། ཐོགས་པ་མེད་པར་ཕྲིན་ལས་འཇུག་པ་ཡིན་ནོ། །ཚིགས་སུ་བཅད་པ་དགུ་པས་ནི་
མཐར་ཕྱིན་པའི་བྱང་སེམས་དང༌། དེ་བཞིན་གཤེགས་པའི་ཡོན་ཏན་གཞན་གྱི་དོན་ལས་བརྩམས་
ཏེ་ཁྱད་པར་མེད་པར་བསྟན་ཏེ། ས་བཅུ་པའི་བྱང་སེམས་ནི་མངོན་པར་ཤེས་པ་ཆེན་པོའི་ལས་ལ་
དབང་ཐོབ་པས་གཞན་དོན་གྱི་ལས་ལ་མཐུ་ཐོགས་པ་མེད་པའི་ཕྱིར་རོ། །གལ་ཏེ་སངས་རྒྱས་ཀྱི་



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
སའི་མདོ་ལས། ཤིན་ཏུ་འདུས་ཡང་འདི་ལྟ་སྟེ། དཔེར་ན་ཆུ་བོ་དང་ཆུ་བྲན་རྣམ་པ་མང་པོ་དག་ཇི་
སྲིད་དུ་རྒྱ་མཚོ་ཆེན་པོར་ཞུགས་པར་མ་གྱུར་པ་དེ་སྲིད་དུ་གནས་ཐ་དད་པ་དང་ཆུ་ཐ་དད་པ་དང་
ཆུ་ཆུང་བ་དང་ཆུ་སྐྱེ་འགྲིབ་ཡོད་པ་དང་སོ་སོ་རང་གི་བྱ་བ་སྒྲུབ་པའི་ལས་ཅན་གྱི་ཆུ་དང༌། སྲོག་
ཆགས་ཆུ་ནས་སྐྱེས་པ་བྲུལ་བུ་དག་གི་འཚོ་བ་ཉེ་བར་རྟོན་པའི་གནས་ཡིན་ནོ། །གང་ཚུན་ཆད་རྒྱ་
མཚོ་ཆེན་པོར་ཞུགས་པར་གྱུར་པ་དེའི་ཚེ། གནས་ཐ་དད་པ་མ་ཡིན་པ་དང་ཆུ་དད་པ་མ་ཡིན་
པ་དང་ཆུ་ཚད་མེད་པ་དང་སྐྱེ་འགྲིབ་མེད་པའི་ཆུ་དང་བྱ་བ་སྒྲུབ་པ་གཅིག་པའི་ལས་ཅན་གྱི་ཆུ་དང་།
སྲོག་ཆགས་ཆུ་ནས་སྐྱེས་པ་ཕལ་པོ་ཆེ་ཆེན་པོ་རྣམས་ཀྱི་འཚོ་བ་ཉེ་བར་རྟོན་པའི་གནས་ཡིན་ནོ། །
དེ་བཞིན་དུ་བྱང་ཆུབ་སེམས་དཔའ་རྣམས་ཇི་སྲིད་དུ་དེ་བཞིན་གཤེགས་པ་རྣམས་ཀྱི་ཆོས་ཀྱི་དབྱིངས་
རྣམ་པར་དག་པའི་རྒྱ་མཚོ་ཆེན་པོར་ཞུགས་པར་མ་གྱུར་པ་དེ་སྲིད་དུ། གནས་ཐ་དད་པ་དང༌། ཡེ་
ཤེས་ཐ་དད་པ་དང༌། ཡེ་ཤེས་ཆུང་བ་དང༌། ཡེ་ཤེས་སྐྱེ་འགྲིབ་ཡོད་པ་དང༌། སོ་སོ་རང་གི་བྱ་བ་
སྒྲུབ་པའི་ལས་ཅན་གྱི་ཡེ་ཤེས་དང༌། སེམས་ཅན་ཉུང་ངུ་དག་ཡོངས་སུ་སྨིན་པར་འགྱུར་བའི་དགེ་
བའི་རྩ་བའི་གནས་ཡིན་ནོ། །གང་ཚུན་ཆད་དུ་དེ་བཞིན་གཤེགས་པ་རྣམས་ཀྱི་ཆོས་ཀྱི་དབྱིངས་རྣམ་
པར་དག་པའི་རྒྱ་མཚོ་ཆེན་པོར་ཞུགས་པར་གྱུར་པ་དེའི་གནས་ཐ་དད་པ་མ་ཡིན་པ་དང་ཡེ་ཤེས་
ཐ་དད་པ་མ་ཡིན་པ་དང་། ཡེ་ཤེས་ཚད་མེད་པ་དང༌། ཡེ་ཤེས་སྐྱེ་འགྲིབ་མེད་པ་དང༌། ཡེ་ཤེས་ཀྱི་
རྫོགས་པར་ལོངས་སྤྱོད་པ། དགོས་པ་རོ་གཅིག་པ། འདྲེས་པ་ཉེ་བར་འདྲེས་པར་འགྱུར་ཏེ། སེམས་
ཅན་ཚད་མེད་དག་ཡོངས་སུ་སྨིན་པར་བྱེད་པའི་དགེ་བའི་རྩ་བའི་གནས་སུ་འགྱུར་རོ། །ཞེས་སངས་
རྒྱས་ཀྱི་ས་དང་གཞན་དོན་ཁྱད་པར་ཆེ་བར་བཤད་པ་དེ་ཇི་ལྟར་བལྟ་ཞེ་ན། དེ་ནི་བདེན་ཏེ། འདིར་
བཤད་པ་འདི་ནི་གཞན་དོན་ལྷུན་གྱིས་གྲུབ་ཅིང་རྒྱུན་མི་འཆད་པ་ཙམ་དུ་མཉམ་པ་ལ་དགོངས་
པ་ཡིན་གྱི་རྣམ་པ་ཐམས་ཅད་དུ་མཉམ་པ་ནི་མ་ཡིན་ནོ། །ཚིགས་སུ་བཅད་པ་བཅུ་པས་ནི་ས་བཅུ་
པའི་བྱང་སེམས་དང༌། སངས་རྒྱས་ཀྱི་ཡོན་ཏན་རང་གི་དོན་ལས་བརྩམས་ཏེ་ཁྱད་པར་དང་བཅས་
པར་བསྟན་ཏེ། ས་བཅུ་པའི་བྱང་སེམས་ནི་མ་རིག་བག་ཆགས་ཀྱི་ས་ལ་སོགས་པ་བཞི་མ་སྤངས་པས་
གཙང་བ་ལ་སོགས་པའི་ཡོན་ཏན་གྱི་ཕ་རོལ་ཏུ་ཕྱིན་པ་བཞི་མ་ཐོབ་པའི་ཕྱིར་རོ། །ས་བཅུ་པའི་
མདོ་ལས། ཆོས་ཀྱི་སྤྲིན་གྱི་སའི་ཡོན་ཏན་ཚད་མེད་པ་བསྟན་པའི་རྗེས་ཐོགས་ཉིད་ལ། བྱང་སེམས་
98



རིན་ཆེན་ཡེ་ཤེས། ། རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། པོད་དང་པོ།
རྣམ་པར་གྲོལ་བའི་ཟླ་བས་སྨྲས་པ། ཀྱེ་རྒྱལ་བའི་སྲས། བྱང་སེམས་རྣམས་ཀྱི་སྤྱོད་པའི་ཡུལ་དང༌།
བྱིན་གྱི་བརླབས་འདི་ཡང་དེ་ལྟར་ཚད་མེད་ན་དེ་བཞིན་གཤེགས་པ་རྣམས་ཀྱི་སྤྱོད་ཡུལ་དང་ཡུལ་
ལ་འཇུག་པ་ཅི་འདྲ། བྱང་སེམས་རྡོ་རྗེ་སྙིང་པོས་སྨྲས་པ། ཀྱེ་རྒྱལ་བའི་སྲས་འདི་ལྟ་སྟེ་དཔེར་ན།
མི་ལ་ལ་ཞིག་གིས་གླིང་བཞི་པའི་འཇིག་རྟེན་གྱི་ཁམས་ན་རྡེའུ་རྒྱ་ཤུག་གི་ཚིག་གུ་ཙམ་གཉིས་སམ་
གསུམ་ཞིག་བླངས་ཏེ། འདི་སྐད་དུ། འཇིག་རྟེན་གྱི་ཁམས་མཐའ་ཡས་པ་དག་ན་སའི་ཁམས་ཇི་
སྙེད་ཅིག་ཡོད། རྡེའུ་འདི་ལས་ཇི་ཙམ་ཞིག་གིས་ལྷག་པར་འཕགས་ཤིང་ལྷག་པར་ཚད་མེད་ཅེས་
ཟེར་བ་ཅིག་ཡོད་ན། ཀྱེ་རྒྱལ་བའི་སྲས་དེ་ལྟར་ཁྱོད། དེ་བཞིན་གཤེགས་པ་དགྲ་བཅོམ་བ་ཡང་དག་
པར་རྫོགས་པའི་སངས་རྒྱས་ཡེ་ཤེས་ཚད་མེད་པ་མངའ་བ་རྣམས་ཀྱི་ཆོས་ཉིད་ལ་བྱང་ཆུབ་སེམས་
དཔའི་ཆོས་ཉིད་ཀྱིས་འཇལ་བ་ནི། ཁྱོད་ཀྱི་ཚིག་འདི་དེ་དང་འདྲ་བར་བདག་གིས་དཔགས་སོ། །ཀྱེ་
རྒྱལ་བའི་སྲས་ཇི་ལྟར་གླིང་བཞི་པའི་འཇིག་རྟེན་གྱི་ཁམས་ན་ས་སྤར་གང་བླངས་པའི་སའི་ཁམས་
ཆུང་ལ། ལྷག་མ་ལས་ས་ཚད་མེད་པ་དེ་བཞིན་དུ། ཀྱེ་རྒྱལ་བའི་སྲས་བྱང་ཆུབ་སེམས་པའི་ས་ཆོས་
ཀྱི་སྤྲིན་འདི་ཁོ་ན་ཡང་བསྐལ་པ་དཔག་ཏུ་མེད་པར་བསྟན་ཀྱང་ཕྱོགས་ཙམ་ཞིག་བསྟན་དུ་ཟད་
ན་དེ་བཞིན་གཤེགས་པའི་ས་ལྟ་སྨོས་ཀྱང་ཅི་དགོས་ཞེས་སོགས་སོ། ། ན་
ཤིན་ཏུ་རྣམ་པར་དག་པའི་གནས་སྐབས་ན་རྣམ་པར་འགྱུར་བ་མེད་པ་ལས་བརྩམས་ཏེ་
ཚིགས་སུ་བཅད་པ་གཅིག་གིས་རྟག་པ་ལ་སོགས་པའི་དོན་དགོད་པའི་སྒོ་ནས་མདོར་བསྟན་པ་
གསུངས་པ། གཞན་གྱུར་མིན་བདག་མི་ཟད་ཆོས་ལྡན་ཕྱིར། །འགྲོ་སྐྱབས་ཕྱི་མའི་མཐའ་མེད་མུར་
ཐུག་ཕྱིར། །དེ་ནི་རྟག་ཏུ་གཉིས་མེད་མི་རྟོག་ཕྱིར། །འཇིག་མེད་ཆོས་ཀྱང་མ་བྱས་རང་བཞིན་ཕྱིར། །
ཞེས་ཏེ། ཤིན་ཏུ་རྣམ་པར་དག་པའི་གནས་སྐབས་ཀྱི་ཁམས་དེ་ནི་ཆོས་ཅན། རྟག་པ་ཡིན་ཏེ་ལུས་
སྔ་མ་དོར་ནས་གཞན་ཕྱི་མར་འགྱུར་བའི་བདག་ཉིད་མ་ཡིན་པའི་ཕྱིར། དེ་ཅིའི་ཕྱིར་ཞེ་ན་ཕུང་པོ་
ལྷག་མེད་ཀྱི་གནས་སྐབས་ན་ཡང་མི་ཟད་པའི་ཡོན་ཏན་གྱི་ཆོས་དང་ལྡན་པའི་ཕྱིར་རོ། །ཆོས་ཅན་
སྔར་དང་འདྲ་ལ། བརྟན་པ་ཡིན་ཏེ་འགྲོ་བ་ཐམས་ཅད་ཀྱི་གཏན་གྱི་སྐྱབས་གནས་ཡིན་པའི་ཕྱིར་ཏེ།
ཕྱི་མའི་མཐའ་མེད་པའི་མུར་ཐུག་པ་སྟེ་འཁོར་བ་ཇི་སྲིད་ཀྱི་བར་དུ་མི་འགྱུར་བའི་ཡོན་ཏན་དང་
ལྡན་པས་གཏན་དུ་མི་བསླུ་བའི་ཕྱིར་རོ། །ཞི་བ་ཡིན་ཏེ་རྟག་ཏུ་ལས་དང་ཉོན་མོངས་པ་གཉིས་མེད་



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
པའི་ཕྱིར་ཏེ། དེའི་རྒྱུ་ཚུལ་བཞིན་མ་ཡིན་པའི་རྣམ་པར་རྟོག་པ་མེད་པའི་ཕྱིར་རོ། །གཡུག་དྲུང་ཡིན་
ཏེ་གནས་སྐབས་གཞན་དུ་འགྱུར་བའི་འཇིག་པ་མེད་པའི་ཕྱིར་ཏེ། རྒྱུ་རྐྱེན་གྱིས་མངོན་པར་འདུས་
མ་བྱས་པའི་རང་བཞིན་ཡིན་པའི་ཕྱིར་རོ། །འདིས་ཅི་བསྟན་ཅེ་ན། སྐྱེ་བ་མེད་ཅིང་འཆི་བ་མེད། །
གནོད་མེད་རྒ་བ་མེད་པ་སྟེ། །ཞེས་པ་ནི་དམ་བཅའ་བཞིའོ། །དེ་ནི་ཞེས་པ་ནི་ཆོས་ཅན་ནོ། །རྟག་
དང་བརྟན་ཕྱིར་དང༌། ཞི་བའི་ཕྱིར་དང་གཡུང་དྲུང་ཕྱིར། །ཞེས་པ་ནི་གཏན་ཚིགས་བཞིའོ། །ཅི་སྐྱེ་
བ་མེད་པ་ལ་སོགས་པ་འདི་རྣམས་ལས་དང་ཉོན་མོངས་པའི་དབང་གིས་སྐྱེ་བ་ལ་སོགས་པ་མེད་
པ་ཡིན་ནམ་ཞེ་ན། དེ་ཙམ་ཁོ་ན་ནི་མ་ཡིན་ཏེ། དེ་རྣམས་ནི་དགྲ་བཅོམ་པ་དང༌། རང་སངས་རྒྱས་
དང༌། དབང་ཐོབ་པའི་བྱང་ཆུབ་སེམས་དཔའ་རྣམས་ལའང་མེད་མོད། འདི་ནི་ཡིད་ཀྱི་རང་བཞིན་
གྱི་ལུས་ཀྱི་སྐྱེ་བ་ལ་སོགས་པ་མེད་པ་ཡིན་ཏེ། དེ་ནི་ཡིད་ཀྱི་རང་བཞིན་གྱི། །ལུས་ཀྱིས་སྐྱེ་མེད་
རྟག་པའི་ཕྱིར། །བསམ་གྱིས་མི་ཁྱབ་བསྒྱུར་བ་ཡི། །འཆི་འཕོ་བརྟན་ཕྱིར་དེ་མི་འཆི། །བག་ཆགས་
ཕྲ་མོའི་ནད་རྣམས་ཀྱི། །གནོད་མེད་ཞི་བ་ཉིད་ཀྱི་ཕྱིར། །ཟག་མེད་མངོན་པར་འདུ་བྱེད་ཀྱིས། །གཡུང་
དྲུང་ཕྱིར་ན་རྒ་བ་མེད། །ཅེས་གསུངས་ཏེ། ཤིན་ཏུ་དྲི་མ་མེད་ཅིང་རྣམ་པར་དག་པ་འོད་གསལ་བའི་
རང་གི་རང་བཞིན་སངས་རྒྱས་ཀྱི་ས་ལ་རྣམ་པར་གནས་པ་དེ་བཞིན་གཤེགས་པའི་ཁམས་དེ་
ནི་ཐོག་མ་སྐྱེ་བ་མེད་པས་ན་སྔོན་གྱི་མཐའ་ཉེ་བར་བཟུང་ནས་ཡིད་ཀྱི་རང་བཞིན་གྱི་ལུས་ཀྱིས་སྐྱེ་
བ་མ་ཡིན་ཏེ། རྟག་པའི་ཕྱིར་རོ། །མཐར་འགག་པ་མེད་པས་ན་ཕྱི་མའི་མཐའ་ཉེ་བར་བཟུང་ནས་
བསམ་གྱིས་མི་ཁྱབ་པར་ཡོངས་སུ་བསྒྱུར་བའི་འཆི་འཕོ་བས། འཆི་བ་མ་ཡིན་ཏེ། བརྟན་པའི་ཕྱིར་
རོ༑ ༑དབུས་རང་གི་ངོ་བོ་གནས་པ་མེད་པས་སྔོན་དང་ཕྱི་མའི་མཐའ་ཉེ་བར་བཟུང་ནས་མ་རིག་
པའི་བག་ཆགས་ཀྱི་ས་ཡོངས་སུ་འཛིན་པས་གནོད་པ་མ་ཡིན་ཏེ། ཞི་བའི་ཕྱིར་རོ། །དེ་ལྟར་ཡིད་ཀྱི་
རང་བཞིན་གྱི་ལུས་ཀྱི་སྐྱེ་བ་ལ་སོགས་པའི་དོན་མེད་པས། དེ་རྣམས་ཀྱིས་མ་ཕོག་པ་གང་ཡིན་པ་
དེ་ནི་ཟག་པ་མེད་པའི་ལས་ཀྱི་འབྲས་བུ་ཡོངས་སུ་སྨིན་པས་རྒ་བ་ཡང་མ་ཡིན་ཏེ། གཡུང་དྲུང་ཉིད་
ཀྱི་ཕྱིར་རོ། །དེ་ལྟར་རྟག་པ་ལ་སོགས་པའི་རྟགས་བཞི་པོ་དེ་དག་གི་སྒྲུབ་བྱེད་ནི་གཞན་གྱུར་མིན་
བདག །ཅེས་པ་ལ་སོགས་པའི་མདོར་བསྟན་གྱི་ཚིགས་སུ་བཅད་པ་སྟེ་རྐང་བ་བཞི་པོ་དང་གྲངས་
བཞིན་ནོ། ། །
100



རིན་ཆེན་ཡེ་ཤེས། །
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། ། པོད་དང་པོ།
ངག་དོན་དུ་དྲིལ་བས་མདོར་བསྟན་པ་དང་རྒྱས་པར་བསད་པ་སྦྱར་ནས་གསུངས་པ། དེ་ལ་
ཚིག་གཉིས་དེ་བཞིན་གཉིས། །གཉིས་དང་གཉིས་ཀྱིས་གོ་རིམ་བཞིན། །འདུས་མ་བྱས་པའི་དབྱིངས་
ལ་ནི། །རྟག་པ་ལ་སོགས་དོན་ཤེས་བྱ། །ཞེས་ཏེ། རྟག་པ་ལ་སོགས་པའི་རྟགས་ཀྱིས་སྐྱེ་བ་མེད་པ་
ལ་སོགས་པ་སྒྲུབ་པ་དེ་ལ། རྟག་པ་དང་། བརྟན་པ་དང༌། ཞི་བ་དང་། གཡུང་དྲུང་གི་ཚིག་འདི་རྣམས་
ལ་ཚིག་རེ་རེས་དོན་མདོར་བསྟན་ནས། དེ་ནི་ཡིད་ཀྱི་རང་བཞིན་གྱི། །ཞེས་པ་ལ་སོགས་པའི་ཚིག་
རྐང་པ་གཉིས་གཉིས་ཀྱིས་བཤད་པ་ཡིན་ཏེ། འདུས་མ་བྱས་པའི་དབྱིངས་ཤིན་ཏུ་རྣམ་པར་དག་
པའི་ཁམས་ལ་རྟག་པ་ལ་སོགས་པའི་དོན་བཞི་ནི་གཞན་དུ་མི་འགྱུར་བ་ལ་སོགས་པའི་རྟགས་ཀྱི་
སྒོ་ནས་ཀྱང་ཤེས་པར་བྱའོ། །
དེ་རྣམས་ཀྱི་དོན་མདོ་ཇི་ལྟ་བ་བཞིན་དུ་ཚིགས་སུ་བཅད་པ་གཉིས་ཀྱིས་བཤད་པ། མི་ཟད་
ཡོན་ཏན་དང་ལྡན་ཕྱིར། །གཞན་གྱུར་མིན་བདག་རྟག་པའི་དོན། །མཐའ་ཡི་མུ་དང་མཚུངས་པའི་
ཕྱིར། །སྐྱབས་ཀྱི་བདག་ཉིད་བརྟན་པའི་དོན། །རྣམ་པར་མི་རྟོག་རང་བཞིན་ཕྱིར། །གཉིས་མེད་
ཆོས་ཉིད་ཞི་བའི་དོན། །མ་བཅོས་ཡོན་ཏན་ཉིད་ཕྱིར་ནི། །འཇིག་མེད་དོན་ནི་གཡུང་དྲུང་ཉིད། །
ཅེས་གསུངས་ཏེ། ཇི་སྐད་དུ། མདོ་ལས་ཤཱ་རིའི་བུ་མི་ཟད་པའི་ཆོས་ཉིད་ཀྱིས་ན་གཞན་དུ་མི་འགྱུར་
བའི་ཆོས་ཀྱི་སྐུ་ནི་རྟག་པའོ། །ཤཱ་རིའི་བུ་ཕྱི་མའི་མཐའི་མུ་དང་མཚུངས་པ་ཉིད་ཀྱིས་བརྟན་པའི་
སྐྱབས་སུ་འགྱུར་བའི་ཆོས་ཀྱི་སྐུ་འདི་ནི་བརྟན་པའོ། །ཤཱ་རིའི་བུ་རྣམ་པར་མི་རྟོག་པ་ཉིད་ཀྱིས་
གཉིས་སུ་མེད་པའི་ཆོས་ཀྱི་སྐུ་འདི་ནི་ཞི་བའོ། །ཤཱ་རིའི་བུ་མ་བཅོས་པའི་ཆོས་ཉིད་ཀྱིས་འཇིག་པ་
མེད་པའི་ཆོས་ཀྱི་སྐུ་འདི་ནི། གཡུང་དྲུང་ངོ༌། ཞེས་གསུངས་པ་བཞིན་ནོ། །ཤིན་ཏུ་རྣམ་པར་དག་པ་
མཐར་ཕྱིན་པའི་དེ་བཞིན་གཤེགས་པའི་སྙིང་པོ་རྣམ་པར་དག་པའི་གནས་སྐབས་འདི་ཉིད་ལ་དབྱེ་
བ་མེད་པའི་མཚན་ཉིད་ལས་བརྩམས་ཏེ་ཚིགས་སུ་བཅད་པ། གང་ཕྱིར་དེ་ནི་ཆོས་སྐུ་དེ་ནི་དེ་བཞིན་
གཤེགས། །དེ་ནི་འཕགས་པའི་བདེན་པ་དོན་དམ་མྱ་ངན་འདས། །དེ་ཕྱིར་ཉི་དང་ཟེར་བཞིན་ཡོན་
ཏན་དབྱེར་མེད་པས། །སངས་རྒྱས་ཉིད་ལས་མ་གཏོགས་མྱ་ངན་འདས་པ་མེད། །ཅེས་གསུངས་ཏེ།
དེ་ལ་ཚིགས་སུ་བཅད་པ་ཕྱེད་སྔ་མས་ཅི་སྟོན་ཅེ་ན། ཡིན་
མདོར་ན་ཟག་མེད་དབྱིངས་ལ་ནི། །དོན་གྱི་རབ་ཏུ་དབྱེ་བ་བཞིས། །ཆོས་ཀྱི་སྐུ་ལ་སོགས་པ་ཡི། །
ii



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
རྣམ་གྲངས་བཞིར་ནི་རིག་པར་བྱ། །ཞེས་གསུངས་ཏེ། མདོར་བསྡུ་ན་ཟག་པ་མེད་པའི་དབྱིངས་དེ་
བཞིན་གཤེགས་པའི་སྙིང་པོ་ལ་དོན་རྣམ་པ་བཞིའི་དབང་དུ་བྱས་ནས། ཆོས་ཀྱི་སྐུ་ལ་སོགས་པ་
མིང་གི་རྣམ་གྲངས་བཞིར་རིག་པར་བྱའོ། །དེ་ལ་ཟག་པ་མེད་པའི་དབྱིངས་དེ་བཞིན་གཤེགས་པའི་
སྙིང་པོ་དེ་ལ་ཅིའི་ཕྱིར་ཆོས་ཀྱི་སྐུ་ཞེས་བྱ་ཞེ་ན། སངས་རྒྱས་ཆོས་དབྱེར་མེད་པ་དང༌། ཞེས་ཏེ།
སངས་རྒྱས་ཀྱི་ཆོས་སྟོབས་དང་མི་འཇིགས་པ་ལ་སོགས་པ་ཐམས་ཅད་དབྱེར་མེད་པར་གནས་པས་
ན་ཆོས་ཀྱི་སྐུ་ཞེས་བྱ་སྟེ། དོན་འདི་ཉིད་ཀྱི་དབང་དུ་བྱས་ནས། དཔལ་ཕྲེང་གིས་ཞུས་པའི་མདོ་ལས།
བཅོམ་ལྡན་འདས་དེ་བཞིན་གཤེགས་པའི་སྙིང་པོ་ནི་སངས་རྒྱས་ཀྱི་ཆོས་ཐ་དད་དུ་མི་གནས་ཤིང་།
གྲོལ་བས་ཤེས་པ་བསམ་གྱིས་མི་ཁྱབ་པ་གང་གཱའི་ཀླུང་གི་བྱེ་མ་ལས་འདས་པ་སྙེད་དག་གིས་མི་
སྟོང་བ་ལགས་སོ། །ཞེས་གསུངས་སོ། །དེའི་ཕྱིར་དེ་བཞིན་གཤེགས་པའི་སྙིང་པོ་ལ་ཆོས་ཀྱི་སྐུ་
ཞེས་བྱ་སྟེ། འགྲིབ་པ་མེད་པ་དང་འཕེལ་བ་མེད་པ་ཉིད་བསྟན་པའི་མདོ་ལས། ཤཱ་རིའི་བུ། དེ་བཞིན་
གཤེགས་པའི་སྙིང་པོ་ཞེས་བྱ་བ་འདི་ནི་ཆོས་ཀྱི་སྐུའི་ཚིག་བླ་དྭགས་སོ། །ཞེས་གསུངས་སོ། །དེ་ལ་
ཟག་པ་མེད་པའི་དབྱིངས་ལ་ཅིའི་ཕྱིར་དེ་བཞིན་གཤེགས་པ་ཞེས་བྱ་ཞེ་ན། དེ་རིགས་དེ་བཞིན་
ཐོབ་པ་དང༌། །ཞེས་ཏེ། དེ་བཞིན་གཤེགས་པའི་རིགས་དང་པོ་ཉིད་ནས་གནས་པ་དེ་ཇི་ལྟ་བ་དེ་
བཞིན་དུ་རྟོགས་པ་ཐོབ་པའམ། དེའི་རིགས་རང་བཞིན་གྱིས་བསམ་གྱིས་མི་ཁྱབ་པའི་རྣམ་པ་ཐོབ་
པས་ན་དེ་བཞིན་གཤེགས་པ་ཞེས་བྱ་སྟེ། དོན་འདི་ཉིད་ཀྱི་དབང་དུ་བྱས་ནས་མདོ་ལས། བརྒྱུད་
ནས་འོངས་པ་ཐོག་མ་མེད་པའི་ཆོས་ཉིད་ཐོབ་པ་དེ་ཉིད་སྐྱེ་མཆེད་དྲུག་གི་ཁྱད་པར་དེ་འདྲ་བ་ཡིན་
ནོ་༑ ༑ཞེས་གསུངས་སོ། །དེའི་ཕྱིར་དེ་ལ་དེ་བཞིན་གཤེགས་པ་ཞེས་བྱ་སྟེ། དཔལ་ཕྲེང་གི་མདོ་ལས།
བཅོམ་ལྡན་འདས་དེ་བཞིན་གཤེགས་པ་ཡང་གཞན་མ་ལགས། ཆོས་ཀྱི་སྐུ་ཡང་གཞན་མ་ལགས་ཀྱི།
བཅོམ་ལྡན་འདས་དེ་བཞིན་གཤེགས་པ་ཉིད་ཆོས་ཀྱི་སྐུ་ལགས་སོ། །ཞེས་སོ། །དེ་ལ་ཅིའི་ཕྱིར་འཕགས་
པའི་བདེན་པ་དོན་དམ་པ་ཞེས་བྱ་ཞེ་ན། བརྫུན་མེད་བསླུ་མེད་ཆོས་ཉིད་དང༌། །ཞེས་ཏེ། ཁམས་
དེ་ཉིད་བརྫུན་པ་མེད་ཅིང་བསླུ་བ་མེད་པའི་ཆོས་ཉིད་དུ་གནས་པའི་ཕྱིར་དོན་དམ་པའི་བདེན་པ་
ཞེས་བྱ་སྟེ། གང་གི་དབང་དུ་མཛད་ནས་མདོ་ལས། དེ་ལ་དོན་དམ་པའི་བདེན་པ་ནི་མི་བསླུ་བའི་
ཆོས་ཅན་གྱི་མྱ་ངན་ལས་འདས་པ་གང་ཡིན་པ་སྟེ། དེ་ཅིའི་ཕྱིར་ཞེ་ན། རིགས་དེ་ནི་གཏན་དུ་བའི་
102



ལསར
རིན་ཆེན་ཡེ་ཤེས།
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། །
1: པོད་དང་པོ།
ཆོས་ཉིད་ཀྱིས་རྟག་པའོ། །ཞེས་གསུངས་སོ། །དེའི་ཕྱིར་དེ་ལ་དོན་དམ་པའི་བདེན་པ་ཞེས་བྱ་སྟེ།
མདོ་ལས། བཅོམ་ལྡན་འདས་སྡུག་བསྔལ་འགོག་པ་ཞེས་བགྱི་བ་ནི། ཡོན་ཏན་དེ་ལྟ་བུ་དང་ལྡན་
པའི་དེ་བཞིན་གཤེགས་པའི་ཆོས་ཀྱི་སྐུར་བསྟན་ཏོ། །ཞེས་སོ། །དེ་ལ་ཅིའི་ཕྱིར་མྱ་ངན་ལས་འདས་
པ་ཞེས་བྱ་ཞེ་ན། གདོད་ནས་རང་བཞིན་ཞི་ཉིད་དོ། །ཞེས་གསུངས་ཏེ། དེ་ཉིད་གདོད་མ་ནས་རང་
བཞིན་གྱིས་དག་པ་དང་གློ་བུར་དྲི་མས་ཀྱང་དག་པས་གཏན་དུ་ཉེ་བར་ཞི་བའི་དོན་གྱིས་མྱ་ངན་
ལས་འདས་པ་ཞེས་བྱ་སྟེ། གང་གི་དབང་དུ་མཛད་ནས་མདོ་ལས། དེ་བཞིན་གཤེགས་པ་དགྲ་
བཅོམ་པ་ཡང་དག་པར་རྫོགས་པའི་སངས་རྒྱས་ནི་གདོད་མ་ནས་ཤིན་ཏུ་མྱ་ངན་ལས་འདས་པ་
ཉིད་དེ། སྐྱེ་བ་མེད་པ་འགག་པ་མེད་པའོ། །ཞེས་གསུངས་སོ། །དེའི་ཕྱིར་དེ་ལ་མྱ་ངན་ལས་འདས་
པ་ཞེས་བྱ་སྟེ། དཔལ་ཕྲེང་གིས་ཞུས་པའི་མདོ་ལས་བཅོམ་ལྡན་འདས་བླ་ན་མེད་པ་ཡང་དག་པར་
རྫོགས་པའི་བྱང་ཆུབ་ཅེས་བགྱི་བ་དེ་ནི་མྱ་ངན་ལས་འདས་པའི་དབྱིངས་ཀྱི་ཚིག་བླ་དྭགས་ལགས་
སོ། །བཅོམ་ལྡན་འདས་མྱ་ངན་ལས་འདས་པའི་དབྱིངས་ཞེས་བགྱི་བ་དེ་ནི་དེ་བཞིན་གཤེགས་པའི་
ཆོས་ཀྱི་སྐུའི་ཚིག་བླ་དྭགས་ལགས་སོ། །ཞེས་གསུངས་སོ། ། དེ་
ཚིགས་སུ་བཅད་པ་ཕྱེད་ཕྱི་མའི་དོན་ནི། ཚིགས་སུ་བཅད་པ་དགུ་ལས་གཅིག་གིས་མདོར་
བསྟན་པ་གསུངས་པ། རྣམ་ཀུན་མངོན་པར་བྱང་ཆུབ་དང་། །དྲི་མ་བག་ཆགས་བཅས་སྤངས་པ། །
སངས་རྒྱས་མྱ་ངན་ལས་འདས་པ་ནི། །དམ་པའི་དོན་དུ་གཉིས་མེད་ཉིད། །ཅེས་ཏེ། གང་གི་ཕྱིར་
ཟག་པ་མེད་པའི་དབྱིངས་ཀྱི་རྣམ་གྲངས་ཆོས་ཀྱི་སྐུ་ལ་སོགས་པ་བཞི་པོ་འདི་རྣམས་དེ་བཞིན་གཤེགས་
པའི་ཁམས་ཀྱི་དོན་གཅིག་ལ་ཡང་དག་པར་འདུ་བ་དེའི་ཕྱིར། འདི་རྣམས་དོན་གཅིག་པས་གཉིས་
སུ་མེད་པའི་ཆོས་ཀྱི་ཚུལ་གྱི་སྒོ་ནས་སྟོབས་བཅུ་ལ་སོགས་པ་ཡོན་ཏན་གྱི་ཆོས་ཐམས་ཅད་རྣམ་
པ་ཐམས་ཅད་དུ་མངོན་པར་རྫོགས་པར་བྱང་ཆུབ་པའི་ཕྱིར་སངས་རྒྱས་ཉིད་ཅེས་བརྗོད་པ་གང་ཡིན་
པ་དང༌། དེ་དང་ལྷན་ཅིག་མངོན་པར་རྫོགས་པར་བྱང་ཆུབ་པས་སྒྲིབ་པ་གཉིས་བག་ཆགས་དང་
བཅས་པ་ནི་དྲི་མ་མ་ལུས་པ་སྤངས་པའི་ཕྱིར་མྱ་ངན་ལས་འདས་པ་ཞེས་བརྗོད་པ་གང་ཡིན་པ་འདི་
གཉིས་ཀ་ཡང་ཟག་པ་མེད་པའི་དབྱིངས་ལ་དབྱེར་མེད་གཅད་དུ་མེད་དེ། གཉིས་སུ་མེད་དོ། །ཞེས་
བྱ་བར་བལྟའོ། །རྒྱན་སྟུག་པོ་བཀོད་པའི་མདོ་ལས། སངས་རྒྱས་སྒྲས་ནི་མྱ་ངན་འདས། །མྱ་ངན་
103
།



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
འདས་ཀྱང་སངས་རྒྱས་ཏེ། །རྣམ་རྟོག་རྟོག་དང་བྲལ་བས་ན། །དེ་ནི་བསྟན་དུ་མི་ནུས་སོ། །ཞེས་
གསུངས་སོ། །
ཡོན་ཏན་བཞི་དང་ལྡན་པའི་ཐར་པའི་དོན་ངོས་བཟུང་བ་གསུངས་པ། རྣམ་པ་ཐམས་ཅད་
གྲངས་མེད་པ། །བསམ་མེད་དྲི་མེད་ཡོན་ཏན་དང༌། །དབྱེར་མེད་མཚན་ཉིད་ཐར་པ་སྟེ། །ཐར་པ་
གང་དེ་དེ་བཞིན་གཤེགས། །ཞེས་ཏེ། ཡོན་ཏན་གྱི་རིགས་མ་ལུས་པ་མ་ཚང་བ་མེད་པས་ན་རྣམ་
པ་ཐམས་ཅད་པའི་ཡོན་ཏན་དང༌། གསལ་བའི་བྱེ་བྲག་མཐའ་ཡས་པ་གྲངས་མེད་པའམ་ཚད་མས་
གཞལ་བར་མི་ནུས་པས་ན་གཞལ་དུ་མེད་པའི་ཡོན་ཏན་དང༌། གྲངས་དང་མཐའ་དཔག་པར་མི་
ནུས་པས་ན་བསམ་དུ་མེད་པའི་ཡོན་ཏན་དང༌། སྒྲིབ་པ་གཉིས་བག་ཆགས་དང་བཅས་པ་སྤངས་
པས་ན་དྲི་མ་མེད་པའི་ཡོན་ཏན་ཏེ། ཡོན་ཏན་བཞི་པོ་དེ་དག་དབྱེར་མེད་པའི་མཚན་ཉིད་ཅན་གྱི་
ཆོས་ཀྱི་སྐུ་མངོན་དུ་གྱུར་པ་གང་ཡིན་པ་དེ་ནི་མྱ་ངན་ལས་འདས་པ་སྟེ། དེ་ཉིད་ཐར་པ་ཡིན་ལ། དེ་
ཡང་སངས་རྒྱས་ཁོ་ན་ལ་ཡོད་ཀྱི་གཞན་ལ་མེད་དེ། སོར་མོའི་ཕྲེང་བ་ལ་ཕན་པའི་མདོ་ལས། མྱ་
ངན་ལས་འདས་པ་གང་ཡིན་པ་དེ་ནི་ཐར་པའོ། །ཐར་པ་གང་ཡིན་པ་དེ་ནི་དེ་བཞིན་གཤེགས་པ་
ཉིད་དོ། །ཞེས་གསུངས་སོ། །འོ་ན་གལ་ཏེ་ཐེག་པ་གསུམ་གྱི་རང་རང་གི་འབྲས་བུ་མཐར་ཐུག་པ་
ལ་ཐེག་པ་གསུམ་གྱི་མྱ་ངན་ལས་འདས་པ་ཞེས་བྱ་བའམ། རྣམ་པ་གསུམ་ཞེས་གསུངས་པ་མ་ཡིན་
ནམ་ཞེ་ན། ཉན་ཐོས་པའི་མྱ་ངན་ལས་འདས་པ་ནི་དང་བའི་དོན་ཏེ། ཉན་ཐོས་དགྲ་བཅོམ་པ་དང་
རང་སངས་རྒྱས་ཀྱི་མྱ་ངན་ལས་འདས་པའི་དབང་དུ་མཛད་ནས། དཔལ་ཕྲེང་གིས་ཞུས་པའི་མདོ་
ལས། བཅོམ་ལྡན་འདས་ཡོངས་སུ་མྱ་ངན་ལས་འདས་པ་ཞེས་བགྱི་བ་འདི་ནི་དེ་བཞིན་གཤེགས་
པ་རྣམས་ཀྱི་ཐབས་ལགས་སོ། །དེ་ཅིའི་སླད་དུ་ཞེ་ན། བཅོམ་ལྡན་འདས་དེ་བཞིན་གཤེགས་པ་
དགྲ་བཅོམ་བ་ཡང་དག་པར་རྫོགས་པའི་སངས་རྒྱས་རྣམས་ནི་མྱ་ངན་ལས་འདས་པ་བརྙེས་པས་
ཡོན་ཏན་ཐམས་ཅད་དང་ལྡན་པ་ལགས་ལ། བཅོམ་ལྡན་འདས་དགྲ་བཅོམ་པ་རྣམས་དང༌། རང་
སངས་རྒྱས་རྣམས་ནི་ཡོན་ཏན་ཐམས་ཅད་དང་ལྡན་པ་མ་ལགས་པའི་སླད་དུའོ། །ཞེས་ཐམས་ཅད་
དང་ལྡན་པའི་ཡོན་ཏན་ནས་བཟུང་སྟེ། བསམ་གྱིས་མི་ཁྱབ་པའི་ཡོན་ཏན་དང་ལྡན་པ་ལ་སོགས་
པའི་ཡོན་ཏན་གཞན་རྣམས་ཀྱང་རྒྱ་ཆེར་གསུངས་ནས་མཇུག་ཏུ། བཅོམ་ལྡན་འདས་དེ་ལྟ་ལགས་
104



རིན་ཆེན་ཡེ་ཤེས།
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། པོད་དང་པོ།
པས། དགྲ་བཅོམ་པ་རྣམས་དང༌། རང་སངས་རྒྱས་རྣམས་ཀྱང་མྱ་ངན་ལས་འདས་པའི་དབྱིངས་
དང་རིང་བ་ལགས་སོ། །ཞེས་པའི་བར་དུ་གསུངས་པ་དང་། དམ་པའི་ཆོས་པད་མ་དཀར་པོ་ལས།
ལམ་རིང་པོར་དུབ་པའི་འགྲོན་པོ་རྣམས་ལ་ལམ་མཁན་མཁས་པས་འབྲོག་དགོན་པའི་དབུས་སུ་
གྲོང་ཁྱེར་སྤྲུལ་པ་དཔེར་མཛད་ནས། དགེ་སློང་དག་དེ་བཞིན་གཤེགས་པ་དགྲ་བཅོམ་པ་ཡང་དག་
པར་རྫོགས་པའི་སངས་རྒྱས་ཐབས་མཁས་པ་ཆེན་པོས་སེམས་ཅན་རྣམས་ངལ་བསོ་བའི་ཕྱིར།
བར་དུ་མྱ་ངན་ལས་འདའ་བའི་ས་གཉིས་རབ་ཏུ་བཤད་ཅིང་བསྟན་ཏེ། འདི་ལྟར་ཉན་ཐོས་ཀྱི་ས་
དང༌། རང་སངས་རྒྱས་ཀྱི་ས་སྟེ། དགེ་སློང་དག་གང་གི་དུས་ན། སེམས་ཅན་དེ་དག་དེ་ལ་གནས་
པར་གྱུར་པ་དེ་ན། དགེ་སློང་དག་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་
སངས་རྒྱས་ཀྱིས་འདི་སྐད་དུ། དགེ་སློང་དག་ཁྱེད་བྱ་བ་བྱས་པ་མ་ཡིན་ཏེ། བྱེད་པ་བྱས་པ་མ་ཡིན་
ལ༑ དགེ་སློང་དག་ཁྱེད་དེ་བཞིན་གཤེགས་པའི་ཡེ་ཤེས་ལ་ཉེ་བར་གྱུར་གྱིས་ལྟོས་ཤིག་རྟོགས་ཤིག་
གང་ཁྱེར་ཀྱི་མྱ་ངན་ལས་འདས་པ་དེ་མྱ་ངན་ལས་འདས་པ་མ་ཡིན་ཏེ། དགེ་སློང་དག་གང་ཐེག་པ་
གསུམ་དུ་བཤད་པ་དེ་ནི། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་
རྒྱས་རྣམས་ཀྱི་ཐབས་མཁས་པའོ། །ཞེས་ཡང་དག་པར་བསྒྲགས་སོ། །ཞེའོ། །
དེའི་དོན་ཚིགས་སུ་བཅད་དེ་གསུངས་པའི་སྐབས་ལས། དྲང་སྲོང་ཆེན་པོས་ཐེག་པ་གསུམ་
བསྟན་པ། །རྣམ་འདྲེན་རྣམས་ཀྱི་ཐབས་ལ་མཁས་པ་སྟེ། །ཐེག་པ་གཅིག་སྟེ་གཉིས་སུ་ཡོད་མ་ཡིན། །
བསྟི་བའི་དོན་དུ་ཐེག་པ་གཉིས་བསྟན་ཏོ། །དགེ་སློང་དག་གོ་དེ་ཕྱིར་ངས། །འདི་ཙམ་གྱིས་ནི་མྱ་
ངན་མི་འདའ་སྟེ། །ཁྱེད་ཀྱིས་ཐམས་ཅད་མཁྱེན་གྱི་ཡེ་ཤེས་ཕྱིར། །བརྩོན་འགྲུས་རླབས་ཆེན་དམ་
པ་བསྐྱེད་པར་གྱིས། །ནམ་ཞིག་ཐམས་ཅད་མཁྱེན་གྱི་ཡེ་ཤེས་ཐོབ། །རྒྱལ་བའི་ཆོས་རྣམས་གང་
དག་སྟོབས་བཅུ་དང༌། །སུམ་ཅུ་རྩ་གཉིས་མཚན་གྱི་གཟུགས་ལྡན་པ། །སངས་རྒྱས་གྱུར་ནས་མྱ་
ངན་འདས་པ་ཡིན། །འདྲེན་པ་རྣམས་ཀྱི་བསྟན་བ་འདི་འདྲ་སྟེ། །བསྟི་བའི་ཕྱིར་ནི་མྱ་ངན་འདས་པ་
གསུངས། །ངལ་བསོས་རིག་ནས་མྱ་ངན་བཟླ་ཕྱིན་ཀུན། །ཐམས་ཅད་མཁྱེན་གྱི་ཤེས་ལ་བཀྲིས་
ཞེས་བཤད། །ཅེས་གསུངས་ཏེ་འདིས་ནི་ལམ་རིང་པོར་དུབ་པའི་འགྲོན་པོ་རྣམས་ལ་འབྲོག་དགོན་
པའི་དབུས་སུ་གྲོང་ཁྱེར་སྤྲུལ་པ་བཞིན་དུ། ཐེག་པ་གསུམ་གྱི་མྱ་ངན་ལས་འདས་པ་འདི་ནི། ཆོས་
i0s



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
ཀྱི་དབང་ཕྱུག་དམ་པ་ཡང་དག་པར་རྫོགས་པའི་སངས་རྒྱས་རྣམས་ཀྱི་ཕྱིར་མི་ལྡོག་པའི་ཐབས་
ཡིན་ནོ། །ཞེས་བསྟན་པ་ཡིན་ནོ། །མདོ་ལས། བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་
པ་ཡང་དག་པར་རྫོགས་པའི་སངས་རྒྱས་རྣམས་ནི་མྱ་ངན་ལས་འདས་པ་ཐོབ་པའི་ཕྱིར་ཐམས་ཅད་
པ་གཞལ་དུ་མེད་པ་བསམ་གྱིས་མི་ཁྱབ་པ་རྣམ་པར་དག་པ་མཐར་ཕྱིན་པའི་ཡོན་ཏན་དང་ལྡན་པའོ། །
ཞེས་བྱ་བ་གསུངས་པ་འདིས་ནི་ཡོན་ཏན་རྣམ་པ་བཞི་འགྲུབ་པ་དང་དབྱེར་མེད་པའི་མཚན་ཉིད་མྱ་
ངན་ལས་འདས་པ་ཐོབ་པས། ཡོན་ཏན་བཞི་པོ་དེའི་མཚན་ཉིད་ཡང་དག་པར་རྫོགས་པའི་སངས་
རྒྱས་སུ་འགྱུར་བ་ཡེ་ཤེས་ཕུན་སུམ་ཚོགས་པའི་སངས་རྒྱས་དང༌། སྤངས་པ་ཕུན་སུམ་ཚོགས་པའི་
མྱ་ངན་ལས་འདས་པ་དག་རྣམ་པར་དབྱེར་མེད་པའི་ཡོན་ཏན་དང་ལྡན་པའི་ཕྱིར་ན་འགའ་ཡང་སངས་
རྒྱས་ཉིད་མེད་པར་མྱ་ངན་ལས་འདས་པ་ཐོབ་པ་མེད་དོ། །ཞེས་བསྟན་པ་ཡིན་ནོ། །
དེ་ལ་ཟག་པ་མེད་པའི་དབྱིངས་ལ་རྣམ་པ་ཐམས་ཅད་ཀྱི་མཆོག་དང་ལྡན་པའི་སྟོང་པ་ཉིད་
མངོན་པར་བསྒྲུབས་པས་དེ་བཞིན་གཤེགས་པ་རྣམས་ཀྱི་ཡོན་ཏན་ཐམས་ཅད་མཁྱེན་པ་ཉིད་ནི་
ཚིགས་སུ་བཅད་པ་ལྔས་རི་མོ་མཁན་གྱི་དཔེས་རིག་པར་བྱ་སྟེ། ཇི་ལྟར་རི་མོ་འདྲི་བྱེད་པ། །ཁ་ཅིག་
མགོ་ཁ་ཅིག་ལག་པ་ལ་སོགས་པ་གཞན་དང་གཞན་ལ་མཁས་པ་དག །གང་ཞིག་ཡན་ལག་གང་མགོ་ཤེས་པ། །
དེས་ (ཡན་ལག་གཞན་ངེས་ཟིན་མེད་པར་འགྱུར(ཏེ་མི་བྱེད་དོ། །དེ་ནས་རེས་འདི་ལ་ཁྱེད་ཀུན་གྱིས། །
ང་ཡི་གཟུགས་ནི་གྱིས་ཤིག་ཅེས། །མངའ་བདག་རྒྱལ་པོས་དེ་དག་ལ། ། བཀའ་ཡིས་རས་ནི་བྱིན་
པ་དང་། །དེ་ནས་དེ་ནི་ཐོས་གྱུར་ཏེ། །རི་མོའི་ལས་ལ་རབ་སྦྱར་རོ། །དེ་ལ་མངོན་པར་སྦྱོར་རྣམས་
ལ༑ སྣ་མགོ་ལ་མཁས་པ་ལྟ་བུ་གཅིག་ཅིག་ཡུལ་གཞན་སོང་གྱུར་པ། །དེ་ནི་ཡུལ་གཞན་སོང་བས་ན། །མགོ་
ལ་མཁས་པ་དེ་མ་ཚང་བའི་ཕྱིར་རྒྱལ་པོའི་གཟུགས་ཀྱི་རི་མོ་དེ། །ཡན་ལག་ཐམས་ཅད་ཡོངས་རྫོགས་པར། །
མི་འགྱུར་བཞིན་ཞེས་དཔེར་བྱས་སོ། །དེ་རྣམས་འདྲི་བྱེད་ ཀྱི་རི་མོ་མཁན་གང་དག་ཡིན་པ་ལྟ་བུ་ནི། །
སྦྱིན་དང་ཚུལ་ཁྲིམས་བཟོད་ལ་སོགས་པ་ཡིན་ལ། །རྣམ་པ་ཀུན་གྱི་མཆོག་ལྡན་པ། །སྟོང་པ་ཉིད་ནི་
གཟུགས་དང་འདྲ་བར་)སུ་བརྗོད། །ཅེས་གསུངས་ཏེ། གཙུག་ན་རིན་པོ་ཆེས་ཞུས་པའི་མདོ་ལས། རིགས་
ཀྱི་བུ་འདི་ལྟ་སྟེ་དཔེར་ན་ཡོངས་སུ་བརྟག་པ་བཟུང་སྟེ། སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་
ཁམས་ན་སེམས་ཅན་ཇི་སྙེད་ཡོད་པ་དེ་དག་ཐམས་ཅད་རི་མོ་མཁན་བཟོ་ཐ་དད་པར་བསླབས་པ། ཡན་
106



རིན་ཆེན་ཡེ་ཤེས། །
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། ༡ པོད་དང་པོ།
ལག་རྣམ་པར་ཕྱེ་བ་ཐ་དད་དུ་བསླབས་པར་གྱུར་ཏེ། དེ་ལ་ལ་ལ་ནི་ས་གཅོད་པ་ལ་མཁས་ཀྱང་
འདྲི་བ་ལ་མི་མཁས། ལ་ལ་ནི་གཏན་ལ་འབེབས་པ་ལ་མཁས་ཀྱང་ཡན་ལག་དང་ཉིང་ལག་ལ་མི་
མཁས། ཁ་ཅིག་གི་རྐང་ལག་འདྲི་བ་ལ་མཁས་ཀྱང་། མིག་དང་མགོ་དང་རྣ་བ་འདྲི་བ་ལ་མི་མཁས་
པ་དག་ཅིག་ཡིན་ལ། རིགས་ཀྱི་བུ་དེ་ལྟར་རྣམ་པ་ཐ་དད་དུ་བསླབས་པས། ཡན་ལག་རྣམ་པར་
དབྱེ་བ་ལ་ཐ་དད་དུ་བསླབས་པ། གཟུགས་ཐ་དད་དུ་བསླབས་པའི་རི་མོ་མཁན་དེ་དག་ཐམས་ཅད་ལ།
རྒྱལ་པོ་རྒྱལ་རིགས་སྤྱི་བོ་ནས་དབང་བསྐུར་བས་རས་ཤིག་བྱིན་ཏེ། ཁྱེད་རྣམས་ཀྱིས་རས་འདི་ལ་
ངའི་གཟུགས་བྲིས་ཏེ་འོན་ཅིག ཁྱེད་ཅག་ཐམས་ཅད་ཀྱིས་ཀྱང་འདི་ལ་རི་མོ་རིས་ཤིག དེ་ནས་རི་
མོ་མཁན་དེ་དག་ཚོགས་ནས་རས་དེ་བརྒྱངས་པ་ལས། རི་མོ་མཁན་དེ་དག་གི་ནང་ནས་རི་མོ་
མཁན་གཅིག་ཡུལ་གཞན་ཞིག་ཏུ་སོང་བར་གྱུར་ལ། དེ་ནས་རི་མོ་མཁན་ཕྱི་མ་དེ་དག་གིས། དེ་ལ་
རྒྱལ་པོའི་གཟུགས་བྲིས་ན། རིགས་ཀྱི་བུ་དེ་ཇི་སྙམ་དུ་སེམས། རི་མོ་མཁན་གཅིག་པོ་དེའི་ལག་ཏུ་
མ་བླངས་ན་རས་དེ་རྣམ་པ་ཐམས་ཅད་ཀྱི་མཆོག་དང་ལྡན་པར་འགྱུར་རམ། གསོལ་བ། བཅོམ་ལྡན་
འདས་དེ་ནི་མ་ལགས་སོ། །བཅོམ་ལྡན་འདས་ཀྱིས་བཀའ་སྩལ་པ། རིགས་ཀྱི་བུ་དེ་ལྟར་ན་ཇི་
ཙམ་དུ་དོན་རྣམ་པར་རིག་པར་བྱ་བའི་ཕྱིར་འདི་དཔེར་བྱས་ཏེ། འདིའི་དོན་ཅིར་བལྟ་ཞེ་ན། རིགས་
ཀྱི་བུ་ཇི་ལྟར་རི་མོ་མཁན་གཅིག་པོ་དེ་མེད་ན། རས་དེ་རྣམ་པ་ཐམས་ཅད་ཀྱི་མཆོག་དང་ལྡན་པར་
མི་འགྱུར་བ་དེ་བཞིན་དུ། རིགས་ཀྱི་བུ་རྣམ་པ་ཇི་སྙེད་དང༌། སྤྱོད་པ་ཇི་སྙེད་དང༌། བརྩོན་པ་ཇི་
སྙེད་ཀྱིས་སངས་རྒྱས་ཀྱི་ཆོས་ཡོངས་སུ་འགྲུབ་པར་འགྱུར་བའི་རྣམ་པ་དེ་དག་ལས་གལ་ཏེ་རྣམ་པ་
གཅིག་མ་བསྟན་ན་ཡང་རྣམ་པ་ཐམས་ཅད་ཀྱི་མཆོག་དང་ལྡན་པའི་སྟོང་པ་ཉིད་མ་ཡིན་ནོ། །ནམ་
སངས་རྒྱས་ཀྱི་ཆོས་ཐམས་ཅད་ཀྱི་རྣམ་པ་ཡང་དག་པར་བསྡུས་ཤིང་། ལྟ་བ་དང༌། ཉོན་མོངས་
པའི་ཀུན་ནས་ལྡང་བ་དང་། མཚན་མ་ལ་དམིགས་པའི་སྤྲོས་པ་ཐམས་ཅད་དང་ལྷན་ཅིག་མི་གནས་
པ་དེ་ན། བྱང་སེམས་ཀྱི་རྣམ་པ་ཐམས་ཅད་ཀྱི་མཆོག་དང་ལྡན་པའི་སྟོང་པ་ཉིད་ཡིན་ནོ། ། ཞེས་
གསུངས་པ་བཞིན་ནོ། །དེ་ཉིད་གང་ཡིན་ན། མདོ་ཉིད་ལས། དེ་ལ་རྣམ་པ་ཐམས་ཅད་ཀྱི་མཆོག་
དང་ལྡན་པའི་སྟོང་པ་ཉིད་གང་ཞེ་ན། སྦྱིན་པ་མ་ཚང་བ་མེད་པ་ཚུལ་ཁྲིམས་མ་ཚང་བ་མེད་པ། བཟོད་
པ་མ་ཚང་བ་མེད་པ། བརྩོན་འགྲུས་མ་ཚང་བ་མེད་པ། བསམ་གཏན་མ་ཚང་བ་མེད་པ། ཤེས་རབ་
107



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
མ་ཚང་བ་མེད་པ། ཐབས་མ་ཚང་བ་མེད་པ། བྱམས་པ་མ་ཚང་བ་མེད་པ། སྙིང་རྗེ་དང་དགའ་
བ་དང་བཏང་སྙོམས་མ་ཚང་བ་མེད་པ། བདེན་པ་ཤེས་པ་ལ་འཇུག་པ་མ་ཚང་བ་མེད་པ། བྱང་ཆུབ་
ཀྱི་སེམས་སེམས་ཅན་ལ་ལྟ་བ་མ་ཚང་བ་མེད་པ། བསམ་པ་དང་ལྷག་པའི་བསམ་བའི་སྦྱོར་བ་མ་
ཚང་བ་མེད་པ་དང༌། སྦྱིན་པ་དང༌། སྙན་པར་སྨྲ་བ་དང༌། དོན་བྱེད་པ་དང་དོན་མཐུན་པ་མ་ཚང་བ་
མེད་པ། དྲན་པ་དང་ཤེས་བཞིན་མ་ཚང་བ་མེད་པ། དྲན་པ་ཉེ་བར་གཞག་པ་དང་། ཞེས་པ་ནས་
སངས་རྒྱས་ཀྱི་བྱ་བ་ལ་རྟག་ཏུ་བརྩོན་པ། ཉེ་བར་ཞི་བས་བསིལ་བར་གྱུར་པ། སེམས་ཅན་ཡོངས་
སུ་སྨིན་པར་བྱ་བ་ལ་འབད་པ་ཏེ་འདི་ནི་རྣམ་པ་ཐམས་ཅད་ཀྱི་མཆོག་དང་ལྡན་པའི་སྟོང་པ་ཉིད་
ཅེས་བྱའོ། །ཞེས་པའི་བར་དུ་གསུངས་སོ། །དེ་ལྟར་རྣམ་པ་ཐམས་ཅད་པའི་ཡོན་ཏན་བསྟན་ནས།
ཚད་མེད་པ་ལ་སོགས་པའི་ཡོན་ཏན་ནི། སངས་རྒྱས་ཀྱི་ས་ལ་སྦྱིན་པ་ལ་སོགས་པ་འདི་དག་ཉིད་
ལས་རེ་རེའང་སངས་རྒྱས་ཀྱི་ཡུལ་མཐའ་ཡས་པར་རྣམ་པའི་རབ་ཏུ་དབྱེ་བ་ཐ་དད་པའི་ཕྱིར་ཚད་མེད་
པར་རིག་པར་བྱའོ། །གྲངས་དང་མཐུ་བསམ་གྱིས་མི་ཁྱབ་པའི་ཕྱིར་བསམ་དུ་མེད་པ་ཉིད་དོ། །སེར་
སྣ་ལ་སོགས་པ་མི་མཐུན་པའི་ཕྱོགས་ཀྱི་བག་ལ་ཉལ་མ་ལུས་པ་བསལ་བའི་ཕྱིར་རྣམ་པར་དག་པ་
མཆོག་ཉིད་དོ། །དེ་ལ་ཡོན་ཏན་བཞི་པོ་འགྲུབ་པའི་ཉེ་བའི་རྒྱུ་ནི། ཕ་རོལ་ཏུ་ཕྱིན་པ་དྲུག་ལ་སོགས་
པ་ཡོངས་སུ་རྫོགས་པའི་རྣམ་པ་ཐམས་ཅད་ཀྱི་མཆོག་དང་ལྡན་པའི་སྟོང་པ་ཉིད་ཀྱི་ཏིང་ངེ་འཛིན་གྱི་
སྒོ་བསྒོམས་པས་མི་སྐྱེ་བའི་ཆོས་ཉིད་ཐོབ་པའི་ཕྱིར། བྱང་ཆུབ་སེམས་དཔའི་ས་མི་གཡོ་བ་ལ་རྣམ་
པར་མི་རྟོག་པ་སྐྱོན་མེད་པ་ལྷུན་གྱིས་གྲུབ་ཅིང་རྒྱུན་མི་འཆད་པར་རང་གི་ངང་གིས་འཇུག་པའི་
ལམ་ཤེས་པ་བརྟེན་པས་ན། ཟག་པ་མེད་པའི་དབྱིངས་ལ་དེ་བཞིན་གཤེགས་པ་རྣམས་ཀྱི་སྟོབས་
ལ་སོགས་པའི་ཡོན་ཏན་ཐམས་ཅད་པ་ཉིད་ཡང་དག་པར་འགྲུབ་པོ། །བྱང་ཆུབ་སེམས་དཔའི་ས་
ལེགས་པའི་བློ་གྲོས་ལ་ཏིང་ངེ་འཛིན་དང་གཟུངས་ཀྱི་སྒོ་བརྒྱ་སྟོང་གྲངས་མེད་པ་དག་གིས་ཚད་
མེད་པའི་སངས་རྒྱས་ཀྱི་ཆོས་ཡོངས་སུ་འཛིན་པའི་ཤེས་པ་ལ་བརྟེན་པས་ན། ཡོན་ཏན་ཚད་མེད་པ་
ཉིད་ཡང་དག་པར་འགྲུབ་པོ། །བྱང་ཆུབ་སེམས་པའི་ས་ཆོས་ཀྱི་སྤྲིན་ལ་དེ་བཞིན་གཤེགས་པ་ཐམས་
ཅད་ཀྱི་གསང་བའི་གནས་ལྐོག་ཏུ་མ་གྱུར་པའི་ཤེས་པ་ལ་བརྟེན་པས་ན། ཡོན་ཏན་བསམ་གྱིས་མི་
ཁྱབ་པ་ཉིད་མངོན་པར་འགྲུབ་པོ། །དེའི་རྗེས་ཐོགས་སུ་སངས་རྒྱས་ཀྱི་ས་ཐོབ་པའི་ཕྱིར་བག་ཆགས་
108



རིན་ཆེན་ཡེ་ཤེས། །
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། པོད་དང་པོ།
དང་བཅས་པའི་ཉོན་མོངས་པ་དང་ཤེས་བྱའི་སྒྲིབ་པ་མཐའ་དག་ལས་གྲོལ་བའི་ཤེས་པ་ལ་བརྟེན་
པས་རྣམ་པར་དག་པ་མཆོག་གི་ཡོན་ཏན་ཉིད་ཡང་དག་པར་འགྲུབ་བོ། །གང་གི་ཕྱིར་སའི་ཡེ་ཤེས་
ཀྱི་རྟེན་མི་གཡོ་བ་ལ་སོགས་པའི་ས་བཞི་པོ་འདི་དག་ལ། དགྲ་བཅོམ་པ་དང༌། རང་སངས་རྒྱས་
མཐོང་བ་མེད་པ་དེའི་ཕྱིར་དེ་དག་ནི་ཡོན་ཏན་རྣམ་པ་བཞི་འགྲུབ་པ་དང་དབྱེར་མེད་པའི་མཚན་
ཉིད་མྱ་ངན་ལས་འདས་པའི་དབྱིངས་ལས་རིང་དུ་གྱུར་པ་ཡིན་ནོ། །ཞེས་བྱའོ། །་
དེ་ལྟར་ཡོན་ཏན་བཞི་ཐོབ་པ་དང་དབྱེར་མེད་པའི་མྱ་ངན་ལས་འདས་པའི་དབྱིངས་ཀྱི་ཆོས་
མཐུན་ཉིད་གསུངས་པ། ཤེས་རབ་ཡེ་ཤེས་རྣམ་གྲོལ་རྣམས། །གསལ་དང་འཕྲོ་དང་དག་ཕྱིར་དང་། །
ཐ་དད་མེད་ཕྱིར་འོད་དང་ཟེར། །ཉི་མའི་དཀྱིལ་འཁོར་དག་དང་མཚུངས། །ཞེས་ཏེ། ཤེས་རབ་
གང་དང་ཡེ་ཤེས་གང་དང་རྣམ་པར་གྲོལ་བ་གང་གིས་ཡོན་ཏན་རྣམ་པ་བཞི་འགྲུབ་པ་དང་དབྱེ་བ་
མེད་པའི་མཚན་ཉིད་ཀྱིས་མྱ་ངན་ལས་འདས་པའི་དབྱིངས་དེ་སྟོན་པར་བྱེད་པ་དེ་དག་ནི་གོ་རིམ་ཇི་
ལྟ་བ་བཞིན་དུ་གསུམ་དང་རྣམ་པ་གཅིག་གིས་ཉི་མ་དང་ཆོས་མཐུན་པ་རྣམ་པ་བཞི་བསྟན་ཏེ། དེ་
ལ་སངས་རྒྱས་ཀྱི་རྒྱུད་ལ་མངའ་བ་མཉམ་གཞག་འཇིག་རྟེན་ལས་འདས་པ་རྣམ་པར་མི་རྟོག་པའི་
ཤེས་རབ་ནི་ཤེས་བྱ་ཇི་ལྟ་བའི་དེ་ཁོ་ན་ཉིད་དམ་པའི་མུན་པ་སེལ་བར་ཉེ་བར་གནས་པའི་ཕྱིར།
འོད་གསལ་བ་དང་ཆོས་མཚུངས་སོ། །དེའི་རྗེས་ལ་ཐོབ་པ་ཤེས་བྱ་ཇི་སྙེད་པ་མཁྱེན་པའི་ཡེ་ཤེས་
ནི་ཤེས་བྱའི་དངོས་པོ་མ་ལུས་པ་རྣམ་པ་ཐམས་ཅད་ལ་འཇུག་པས་ན་འོད་ཟེར་གྱི་དྲ་བ་འཕྲོ་བ་དང་
ཆོས་མཚུངས་སོ། །དེ་གཉིས་ཀའི་རྟེན་སེམས་ཀྱི་རང་བཞིན་སྤང་བྱ་ལས་རྣམ་པར་གྲོལ་བ་ནི།།
ཤིན་ཏུ་དྲི་མ་མེད་ཅིང་འོད་གསལ་བ་ཉིད་ཀྱིས། ཉི་མའི་དཀྱིལ་འཁོར་རྣམ་པར་དག་པ་དང་ཆོས་
མཚུངས་སོ། །ཤེས་རབ་ལ་སོགས་པ་གསུམ་ཀ་ཡང་ཆོས་ཀྱི་དབྱིངས་དང་དབྱེར་མེད་པའི་རང་བཞིན་
ཉིད་ཀྱིས་འོད་ལ་སོགས་པ་གསུམ་པོ་དེ་རྣམ་པར་དབྱེ་བ་མེད་པ་དང་ཆོས་མཚུངས་སོ། ། ་
དེས་ན་མྱ་ངན་ལས་འདས་པ་ནི་གཅིག་ཉིད་དེ། དེས་ན་སངས་རྒྱས་མ་ཐོབ་པར། །མྱ་ངན་འདས་
པ་མི་ཐོབ་སྟེ། །འོད་དང་འོད་ཟེར་སྤངས་ནས་ནི། །ཉི་མ་ལྟ་བར་མི་ནུས་བཞིན། །ཞེས་གསུངས་ཏེ།
གང་གི་ཕྱིར་ཐོག་མ་མེད་པའི་དུས་ནས་ཉེ་བར་གནས་པའི་རང་བཞིན་དགེ་བའི་ཆོས་དང་ལྡན་པའི་
ཁམས་ལ་དེ་བཞིན་གཤེགས་པ་རྣམས་ཀྱི་ཡོན་ཏན་རྣམ་པར་དབྱེ་བ་མེད་པའི་ཆོས་ཉིད་ཡིན་པ་
109



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
དེའི་ཕྱིར་ཆགས་པ་མེད་ཅིང་ཐོགས་པ་མེད་པའི་ཡེ་ཤེས་ཀྱི་གཟིགས་པ་མངའ་བས་ཡེ་ཤེས་ཕུན་
སུམ་ཚོགས་པའི་དེ་བཞིན་གཤེགས་པ་མ་ཐོབ་པར་སྒྲིབ་པ་ཐམས་ཅད་ལས་རྣམ་པར་གྲོལ་བའི་
མཚན་ཉིད། སྤངས་པ་ཕུན་སུམ་ཚོགས་པའི་མྱ་ངན་ལས་འདས་པའི་དབྱིངས་རྟོགས་པ་མངོན་དུ་
བྱེད་པར་མི་མཐད་དེ། འོད་དང་འོད་ཟེར་མ་མཐོང་བར་ཉི་མའི་དཀྱིལ་འཁོར་མི་མཐོང་བ་བཞིན་
ནོ༑ ༑དེ་ཉིད་ཀྱི་ཕྱིར་དཔལ་ཕྲེང་གིས་ཞུས་པའི་མདོ་ལས། བཅོམ་ལྡན་འདས་བཟང་ངན་དུ་བྱེད་
པའི་ཆོས་ཅན་དག་ནི་མྱ་ངན་ལས་འདས་པ་ཐོབ་པ་མ་ལགས་ཀྱི། བཅོམ་ལྡན་འདས་ཡེ་ཤེས་
མཉམ་པ་དག་གིས་མྱ་ངན་ལས་འདས་པ་ཐོབ། བཅོམ་ལྡན་འདས་རྣམ་པར་གྲོལ་བ་མཉམ་པ་དག་
གིས་མྱ་ངན་ལས་འདས་པ་ཐོབ། བཅོམ་ལྡན་འདས་རྣམ་པར་གྲོལ་བའི་ཡེ་ཤེས་གཟིགས་པ་མཉམ་
པ་དག་གིས་མྱ་ནང་ལས་ལས་འདས་པ་ཐོབ་པའི་སླད་དུའོ། །བཅོམ་ལྡན་འདས་དེ་ལྟ་ལགས་པས་
མྱ་ངན་ལས་འདས་པའི་དབྱིངས་ནི་རོ་གཅིག་སྟེ། འདི་རིག་པ་དང་རྣམ་པར་གྲོལ་བའི་རོར་མཚུངས་
པ་ལགས་སོ། །ཞེས་པ་དང་། དམ་པའི་ཆོས་པད་མ་དཀར་པོ་ལས། འདི་ལྟར་མྱ་ངན་འདས་པར་
ངས་བསྟན་པ། །འཁོར་བའི་སྡུག་བསྔལ་དག་ལས་ཁྱེད་ཐར་ཡང་། །ཁྱེད་ནི་ད་དུང་མྱ་ངན་ཡོངས་
མ་འདས། །སངས་རྒྱས་ཐེག་པ་འདི་ནི་བཙལ་བར་གྱིས། །ཞེས་གསུངས་པ་བཞིན་ནོ། །
དོན་བཅུ་པོ་ཐམས་ཅད་ཀྱི་མཇུག་བསྡུ་བ་གསུངས་པ། དེ་ལྟར་རྒྱལ་བའི་སྙིང་པོ་ནི། །རྣམ་
གཞག་རྣམ་པ་བཅུ་ཞེས་བརྗོད། །ཅེས་ཏེ། དེ་ལྟར་དེ་བཞིན་གཤེགས་པའི་སྙིང་པོ་ནི་ཕྱི་མའི་མཐའི་
མུ་དང་མཚུངས་པ་རྟག་པའི་ཆོས་ཉིད་དུ་རིག་པར་བྱ་བ་ཉིད་ཀྱི་དབང་དུ་བྱས་ནས། ངོ་བོ་ལ་སོགས་
པའི་དོན་རྣམ་པ་བཅུས་དེ་བཞིན་གཤེགས་པའི་སྙིང་པོ་འདི་རྣམ་པར་གཞག་པ་བཤད་པ་ཡིན་ནོ། །
ད་ནི་དཔེ་དགུའི་སྒོ་ནས་དེ་བཞིན་གཤེགས་པའི་སྙིང་པོ་སེམས་ཅན་ཐམས་ཅད་ལ་ཁྱབ་པར་
བསྟན་པ་ཤིན་ཏུ་མདོར་བསྟན་པ་ཉིད་ནི། ཉོན་མོངས་སྒྲུབས་ན་གནས་པ་ཏེ། །དཔེ་དག་གིས་ནི་
ཤེས་པར་བྱ། །ཡང་ཐོག་མ་མེད་པའི་དུས་ན་ཉེ་བར་གནས་པ་སེམས་ཀྱི་རང་བཞིན་དང་མ་འབྲེལ་
བའི་རང་བཞིན་ཉོན་མོངས་པའི་སྦུབས་ཉིད་དང༌། ཐོག་མ་མེད་པ་ནས་ཉེ་བར་གནས་པ། སེམས་
རང་བཞིན་གྱིས་འོད་གསལ་བ་དང༌། འབྲེལ་བའི་རང་བཞིན་དག་པའི་ཆོས་ཉིད་ཀྱི་དབང་དུ་བྱས་
ནས། དཔེ་དགུས་དེ་བཞིན་གཤེགས་པའི་སྙིང་པོ་ཉོན་མོངས་པའི་སྦུབས་བྱེ་བ་མཐའ་ཡས་པས་
A
ཡས་པས་
i



རིན་ཆེན་ཡེ་ཤེས། །
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། པོད་དང་པོ།
བཏུམས་པ་ནི་དེ་བཞིན་གཤེགས་པའི་སྙིང་པོའི་མདོ་ཇི་ལྟ་བ་བཞིན་རྟོགས་པར་བྱའོ། །
དཔེ་དགུ་གང་ཞེ་ན། །སངས་རྒྱས་ཀྱི་སྐུ་པད་ངན་པའི་དབུས་ན་ཡོད་པ་དང་)སྦྲང་མའི་དབུས་ན་ཡོད་པ་དང་) རྩི་
སྦྲང་མ་ལ། །སྐྲུན་ལ་ (འབྲུའི་སྙིང་པོ་མི་གཙང་ (བའི་སའི་ནང་ན་གསེར་དང་
)། །་དབུལ་པོའི་ཁྱིམ་གྱི་ས་ལ་
གཏེར་དང་ (ལྗོན་ཤིང་གི་སྨྱུག་ (གུ་ལ་སོགས་ (པ་དེ་དག་གི་ས་བོན་ནི་ཤིང་གི་འབྲས་བུ་ཆུང་ངུ་ལ་ཡོད་པ་)དང༌། །གོས་
རྡུལ་ནང་ན་རྒྱལ་བའི་སྐུ་དང་ནི། །བུད་མེད་ངན་མའི་ལྟོ་ན་མི་བདག་དང་། །ས་་འདམ་ལ་རིན་ཆེན་
གཟུགས་ཡོད་ཇི་ལྟ་བར། །གློ་བུར་ཉོན་མོངས་དྲི་མས་བསྒྲིབས་པ་ཡི། །སེམས་ཅན་རྣམས་ལ་དེ་
བཞིན་ཁམས་དེ་གནས། །འདིས་ནི་སྙིང་པོ་དང་དྲི་མ་གཉིས་ཀའི་དཔེ་བསྡུས་ཏེ་བསྟན་པའོ། །
དྲི་མ་པད་མ་སྲོག་ཆགས་སྐྲུན་པ་མི་གཙང་ས་འབྲས་གོས་ཧྲུལ་དང༌། །སྡུག་བསྔལ་འབར་
བས་མངོན་པར་གདུངས་པའི་བུད་མེད་ས་ཡི་ཁམས་དང་མཚུངས། །འདིས་ནི་དྲི་མའི་དཔེ་བསྟན་ཏོ། །
སངས་རྒྱས་སྦྲང་རྩི་སྙིང་པོ་གསེར་དང་གཏེར་དང་ནྱ་གྲོ་རིན་ཆེན་སྐུ། །གླིང་བདག་མཆོག་དང་
རིན་ཆེན་གཟུགས་དང་དྲི་མེད་ཁམས་མཆོག་མཚུངས་པ་ཉིད། །འདིས་ནི་སྙིང་པོའི་དཔེ་བསྟན་ཏོ། །
དེ་ལ་དང་པོ་ཉོན་མོངས་པ་ནི་པད་མ་ངན་པའི་སྦུབས་དང་འདྲ་ལ། དེ་བཞིན་གཤེགས་པའི་
ཁམས་ནི་སངས་རྒྱས་ལྟ་བུ་སྟེ། ཇི་ལྟར་མདོག་ངན་པད་མའི་ཁོང་གནས་པ། །མཚན་སྟོང་གིས་
འབར་དེ་བཞིན་གཤེགས་པ་ནི། །དྲི་མེད་ལྷ་ཡི་མིག་ལྡན་མིས་མཐོང་ནས། །ཆུ་སྐྱེས་འདབ་མའི་
སྦུབས་ནས་འབྱིན་བྱེད་པ། །དེ་བཞིན་བདེ་བར་)གཤེགས་ (པས་མནར་མེད་གནས་རྣམས་ལ། །
སངས་རྒྱས་སྤྱན་གྱིས་ (སངས་རྒྱས་རང་ གི་ཆོས་ཉིད་ ཡོད་པར་གཟིགས་ཏེ། །སྒྲིབ་མེད་ཕྱི་མཐའི་མུར་
གནས་སྙིང་རྗེ་ཡི། །བདག་ཉིད་ཅན་ ་དེས་སྙིང་པོ་དེ་སྒྲིབ་པ་ལས་ནི་སྒྲོལ་བར་བྱེད། །ཇི་ལྟར་མི་སྡུག་
པད་མ་ཟུམས་ལ་བདེ་བར་གཤེགས་པ་ནི། །དེ་ཡི་ཁོང་གནས་ལྷ་མིག་མཐོང་ནས་འདབ་མ་གཅོད་
བྱེད་ལྟར། །ཆགས་སྡང་སོགས་དྲི་སྒྲུབས་བསྒྲིབས་རྫོགས་སངས་སྙིང་པོ་འགྲོ་གཟིགས་ཏེ། །ཐུགས་
རྗེ་ཐུབ་པ་དེ་བཞིན་སྒྲིབ་པ་དེ་ནི་འཇོམས་པར་མཛད། །ཅེས་གསུངས་ཏེ། དེ་ལྟར་ཡང་དེ་བཞིན་
གཤེགས་པའི་སྙིང་པོའི་མདོ་ལས། རིགས་ཀྱི་བུ་དག་འདི་ལྟ་སྟེ་དཔེར་ན། སྐྱེས་བུ་ལྷའི་མིག་ཅན་
ལ་ལ་ཞིག་གིས། ལྷ་ཡི་མིག་གིས་འདི་ལྟར་ཁ་དོག་ངན་ཅིང་འདི་ལྟར་དྲི་ང་བའི་པད་མ་ཁ་མ་བྱེ་
ཞིང་མ་གྱེས་པ་དག་ལ་བལྟས་ཏེ། དེའི་དབུས་ན་པད་མའི་སྙིང་པོ་ལ་དེ་བཞིན་གཤེགས་པ་དཀྱིལ་



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ། །
མོ་དཀྲུང་བཅས་ཤིང་འདུག་པར་རིག་ནས། དེ་བཞིན་གཤེགས་པའི་གཟུགས་བལྟ་བར་འདོད་དེ།
དེ་བཞིན་གཤེགས་པའི་གཟུགས་དེ་ཡང་དག་པར་སྦྱང་བའི་ཕྱིར་པད་མའི་འདབ་མ་ཁ་དོག་ངན་
ཅིང་དྲི་ང་ལ་སྨད་པར་འོས་པ་དེ་དག་འབྱེད་ཅིང་སེལ་བ་དེ་བཞིན་དུ། རིགས་ཀྱི་བུ་དག་དེ་བཞིན་
གཤེགས་པས་ཀྱང་སངས་རྒྱས་ཀྱི་མིག་གིས་སེམས་ཅན་དེ་བཞིན་གཤེགས་པའི་སྙིང་པོར་མཐོང་
ནས། སེམས་ཅན་དེ་དེ་དག་གི་འདོད་ཆགས་དང་ཞེ་སྡང་དང་གཏི་མུག་དང་སྲེད་པ་དང་མ་རིག་
པའི་ཉོན་མོངས་པའི་སྦུབས་དབྱེ་བའི་ཕྱིར་ཆོས་བསྟན་ཏེ། དེ་སྒྲུབ་པའི་དེ་བཞིན་གཤེགས་པ་
རྣམས་ནི་ཡང་དག་པ་ཉིད་དུ་གནས་སོ། །རིགས་ཀྱི་བུ་དག་འདི་ནི་ཆོས་རྣམས་ཀྱི་ཆོས་ཉིད་དེ། དེ་
བཞིན་གཤེགས་པ་རྣམས་བྱུང་ཡང་རུང་མ་བྱུང་ཡང་རུང་། སེམས་ཅན་འདི་དག་ནི་རྟག་ཏུ་དེ་བཞིན་
གཤེགས་པའི་སྙིང་པོ་ཅན་ཡིན་ན། རིགས་ཀྱི་བུ་དག་སྨད་པར་འོས་པའི་ཉོན་མོངས་པའི་སྦུབས་
རྣམས་ཀྱིས་ཡོག་པས། དེ་དག་གི་ཉོན་མོངས་པའི་སྦུབས་གཞིག་པ་དང་། དེ་བཞིན་གཤེགས་པའི་
ཡེ་ཤེས་ཀྱང་ཡོངས་སུ་སྦྱང་བའི་ཕྱིར་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་
པའི་ སངས་ རྒྱས་ བྱང་ཆུབ་སེམས་དཔའ་རྣམས་ལ་ཆོས་སྟོན་ཏེ། བྱ་བ་འདི་ལ་ཡང་མོས་ པར་
བྱེད་དོ། །དེ་ལ་བྱང་ཆུབ་སེམས་དཔའ་སེམས་དཔའ་ཆེན་པོ་དེ་དག་ལ་མངོན་པར་བརྩོན་པར་
གནས་པ་དེ་གང་གི་ཚེ། ཉོན་མོངས་པ་དང་ཉེ་བའི་ཉོན་མོངས་པ་ཐམས་ཅད་ལས་ཡོངས་སུ་གྲོལ་
བར་གྱུར་པ་དེའི་ཚེ། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་
ཞེས་ བྱ་བའི་ གྲངས་ སུ་འགྲོ་སྟེ། དེ་བཞིན་གཤེགས་པའི་བྱ་བ་ཐམས་ཅད་ཀྱང་བྱེད་དོ། །ཞེས་
གསུངས་སོ། །ཉོན་མོངས་པ་ནི་སྲོག་ཆགས་སྦྲང་མ་དང་འདྲ་ལ། དེ་བཞིན་གཤེགས་པའི་སྙིང་པོ་
ནི་སྦྲང་རྩི་ལྟ་བུ་སྟེ། ཇི་ལྟར་སྲོག་ཆགས་ཚོགས་བསྐོར་སྦྲང་རྩི་ནི། །སྐྱེས་བུ་མཁས་པ་དེ་དོན་
གཉེར་བ་ཡིས། །མཐོང་ནས་དེ་དག་ཐབས་ཀྱིས་སྲོག་ཆགས་ཚོགས། །ཀུན་ནས་འབྲལ་པར་རབ་
ཏུ་བྱེད་པ་བཞིན། །དྲང་སྲོང་ཆེན་པོ་ཀུན་མཁྱེན་སྤྱན་གྱིས་ནི། །རིག་ཁམས་སྦྲང་རྩི་དང་འདྲ་འདི་
གཟིགས་ནས། །དེ་ཡི་སྒྲིབ་པ་སྦྲང་མ་དང་འདྲ་བ། །གཏན་ནས་རབ་ཏུ་སྤོང་བར་མཛད་པ་ཡིན། །
ཇི་ལྟར་སྦྲང་རྩི་སྲོག་ཆགས་བྱེ་བ་ཁྲག་ཁྲིག་སྟོང་བསྒྲིབས་སྦྲང་རྩི་དོན་གཉེར་མིས། །སྦྲང་མ་དེ་དག་
བསལ་ཏེ་ཇི་ལྟར་འདོད་པ་བཞིན་དུ་སྦྲང་རྩིའི་བྱ་བྱེད་པ། །དེ་བཞིན་ལུས་ཅན་ལ་ཡོད་རང་བཞིན་གྱིས་ཟག་
i12



རིན་ཆེན་ཡེ་ཤེས། །
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། ། པོད་དང་པོ།
པ་མེད་པའི་ཤེས་པ་སྦྲང་མའི་རྩི་དང་འདྲ། །ཉོན་མོངས་ (པ་དང་ཉེ་བའི་ཉོན་མོངས་པ་སྦྲང་མ་དང་འདྲ་དེ་
འཇོམས་པ་ལ་མཁས་པ་རྒྱལ་བ་(སྦྲང་བ་སེལ་བ་ལ་མཁས་པའི་》སྐྱེས་བུ་བཞིན། །ཞེས་གསུངས་ཏེ་མདོ་ལས།
རིགས་ཀྱི་བུ་དག་གཞན་ཡང་འདི་ལྟ་སྟེ་དཔེར་ན་སྦྲང་ཚང་ཟླུམ་པོ་ཤིང་གི་ཡལ་ག་ལ་འཕྱང་བ། བུང་
བ་འབུམ་གྱིས་ཀུན་ཏུ་བསྲུངས་ཤིང་སྦྲང་རྩིས་ཡོངས་སུ་གང་བ་ཞིག་ཡོད་ལ། དེ་ནས་སྦྲང་རྩི་འདོད་
པའི་མི་ཞིག་གིས་སྲོག་ཆགས་ཀྱི་རྣམ་པ་བུང་བ་དེ་དག་ཐབས་མཁས་པས་བསྐྲད་ནས། སྦྲང་རྩི་དེས་
སྦྲང་རྩིའི་བྱ་བ་བྱེད་དོ། །རིགས་ཀྱི་བུ་དག་དེ་བཞིན་དུ་སེམས་ཅན་ཐམས་ཅད་ཀྱང་སྦྲང་ཚང་དང་
འདྲ་སྟེ། དེ་ལས་སངས་རྒྱས་ཉིད་ཉོན་མོངས་པ་དང་ཉེ་བའི་ཉོན་མོངས་པ་བྱེ་བ་ཕྲག་འབུམ་གྱིས་
ཀུན་ཏུ་བསྲུངས་པ་དེ་བཞིན་གཤེགས་པའི་ཡེ་ཤེས་མཐོང་བས་རིག་གོ །རིགས་ཀྱི་བུ་དག་ཇི་ལྟར་
སྦྲང་ཚང་གི་ནང་ན་སྦྲང་རྩི་བུང་བ་བྱེ་བ་ཕྲག་འབུམ་གྱིས་ཀུན་ཏུ་བསྲུངས་པ་ཡོད་པར་སྐྱེས་བུ་
མཁས་པ་ཞིག་གིས་ཤེས་པས་རིག་པ་དེ་བཞིན་དུ། སེམས་ཅན་ཐམས་ཅད་ལ་ཡང་སངས་རྒྱས་ཉིད།།
ཉོན་མོངས་པ་དང་ཉེ་བའི་ཉོན་མོངས་པ་བྱེ་བ་ཕྲག་འབུམ་གྱིས་ཀུན་ཏུ་བསྲུངས་པ་ཡོད་པར་དེ་
བཞིན་གཤེགས་པའི་ཡེ་ཤེས་མཐོང་བས་རིག་སྟེ། རིགས་ཀྱི་བུ་དག་དེ་ལ་དེ་བཞིན་གཤེགས་
པ་ཡང་ཐབས་ལ་མཁས་པས་བུང་བ་བསལ་བ་བཞིན་དུ། སེམས་ཅན་དེ་དག་གི་འདོད་ཆགས་དང་
ཞེ་སྡང་དང་གཏི་མུག་དང་ང་རྒྱལ་དང་རྒྱགས་པ་དང་འཆབ་པ་དང་ཁྲོ་བ་དང་ཕྲག་དོག་དང་སེར་སྣ་
ལ་ སོགས་པའི་ཉོན་མོངས་པ་དང༌། ཉེ་བའི་ཉོན་མོངས་པ་རྣམས་བསལ་ནས་ ཇི་ ལྟར་སེམས་
ཅན་དེ་དག་ལ་ཡང་ཉོན་མོངས་པ་དང་ཉེ་བའི་ཉོན་མོངས་པ་དེ་དག་གིས་ཉེ་བའི་ཉོན་མོངས་པ་
ཅན་དུ་མི་འགྱུར་བ་དང༌། གནོད་པར་མི་འགྱུར་བ་དེ་ལྟ་དེ་ལྟར་ཆོས་སྟོན་ཏོ། །དེ་བཞིན་གཤེགས་
པའི་ཡེ་ཤེས་མཐོང་བ་དེ་རྣམ་པར་སྦྱངས་ནས་འཇིག་རྟེན་ན་དེ་བཞིན་གཤེགས་པའི་བྱ་བ་བྱེད་དེ།
རིགས་ཀྱི་བུ་དག་ངའི་དེ་བཞིན་གཤེགས་པའི་མིག་ཡོངས་སུ་དག་པ་དེས་ངས་སེམས་ཅན་ཐམས་
ཅད་དེ་ལྟར་མཐོང་ངོ༌། །ཞེས་གསུངས་སོ། ། །
ཉོན་མོངས་པ་ནི་ཕྱིའི་སྦྱིན་པ་དང་འདྲ་ལ། དེ་བཞིན་གཤེགས་པའི་སྙིང་པོ་ནི་ནང་གི་སྙིང་པོ་
བཞིན་ཏེ། ཇི་ལྟར་སྤུན་ལྡན་འབྲུ་ཡི་སྙིང་པོ་ནི། མི་རྣམས་ཀྱིས་ནི་ལོངས་སྤྱད་མི་འགྱུར་བ། །ཟས་
སོགས་དོན་དུ་གཉེར་བ་གང་ཡིན་པ། །དེ་དག་གིས་ནི་སྐྲུན་ནས་དེ་འབྱིན་ལྟར། །དེ་བཞིན་སེམས་
ji3



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།།
ཅན་རྣམས་ཀྱི་ཉོན་མོངས་ཀྱི། །དྲི་མ་དང་འདྲེས་རྒྱལ་བའང་དེ་སྲིད་དུ། །ཉོན་མོངས་དྲི་མ་འདྲེས་
ལས་མ་གྲོལ་བ། །དེ་སྲིད་རྒྱལ་མཛད་སྲིད་གསུམ་དུ་མི་བྱེད། །ཇི་ལྟར་ས་ལུ་བྲ་བོ་ནས་འབྲུའི་སྙིང་
པོ་སྐྲུན་ལས་མ་ཕྱུང་གྲ་མ་ཅན། །ལེགས་པར་མ་བསྒྲུབས་སྙིང་པོ་མི་རྣམས་ཀྱི་ནི་སྤྱད་བྱ་བཟའ་བ་
ཞིམ་པོར་མི་འགྱུར་ལྟར། །དེ་བཞིན་སེམས་ཅན་ལ་ཡོད་ཆོས་ཀྱི་དབང་ཕྱུག་ཉོན་མོངས་སྦུབས་
ལས་མ་གྲོལ་ལུས། །ཉོན་མོངས་བུ་བས་ཉེན་པའི་འགྲོ་ལ་ཆོས་ཀྱི་དགའ་བའི་རོ་སྟེར་འགྱུར་བ་མིན། །
ཞེས་གསུངས་ཏེ། མདོ་ལས། རིགས་ཀྱི་བུ་དག་གཞན་ཡང་འདི་ལྟ་སྟེ་དཔེར་ན། འབྲས་ས་ལུའམ་
ནས་སམ་ཅི་ཙེའམ། འབྲུ་རྣམས་ནི་སྙིང་པོ་ཕུབ་མ་ནས་ཡོངས་སུ་བསྲུངས་པ་ཡིན་ཏེ། དེ་རང་གི་
ཕུབ་མ་ལས་མ་བྱུང་གི་བར་དུ་བཟའ་བ་དང་བཅའ་བ་དང་མྱང་བའི་བྱ་བ་མི་བྱེད་ཀྱི། རིགས་ཀྱི་
བུ་དག་སྐྱེས་པའམ་བུད་མེད་གང་དག་བཟའ་བ་དང་བཅའ་བ་ལ་སོགས་པ་ཟས་སྐོམ་གྱི་བྱ་བ་
འདོད་པ་དེ་དག་གིས་བརྔས་ཤིང་བརྡུངས་ཏེ་ཕུབ་མའི་སྦུབས་དང་ཕྱི་ཤུན་སེལ་ཏོ། །རིགས་ཀྱི་
བུ་དག་དེ་བཞིན་དུ་དེ་བཞིན་གཤེགས་པ་ཡང་། དེ་བཞིན་གཤེགས་པའི་སྤྱན་གྱིས་སེམས་ཅན་
ཐམས་ཅད་ལ་དེ་བཞིན་གཤེགས་པ་ཉིད། རང་སངས་རྒྱས་ཉིད། རང་བྱུང་ཉིད། ཉོན་མོངས་པའི་
ཤུབས་ཀྱི་སྦྱིན་པས་བཀྲིས་གནས་པར་མཐོང་ངོ༌། །རིགས་ཀྱི་བུ་དག་དེ་ལ་དེ་བཞིན་གཤེགས་པ་
ཡང་ཉོན་མོངས་པའི་སྦུབས་ཀྱི་ཤུན་པ་བསལ་བ་དང༌། དེ་བཞིན་གཤེགས་པ་ཉིད་ཡོངས་སུ་
སྦྱང་བ་དང་། སེམས་ཅན་འདི་དག་ཇི་ལྟར་ཉོན་མོངས་པའི་སྦུབས་ཀྱི་ཤུན་པ་ཐམས་ཅད་ལས་གྲོལ་
ཏེ༑ འཇིག་རྟེན་དུ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཞེས་
བྱ་བའི་རྣམ་གྲངས་སུ་འགྲོ་བར་འགྱུར་སྙམ་ནས་སེམས་ཅན་རྣམས་ལ་ཆོས་སྟོན་ཏོ། །ཞེས་གསུངས་
སོ༑ ༑
ཉོན་མོངས་པ་ནི་མི་གཙང་བ་ལྡན་ལྗིན་གྱི་གནས་དང་འདྲ་ལ། དེ་བཞིན་གཤེགས་པའི་ཁམས་
ནི་གསེར་བཞིན་ཏེ། ཇི་ལྟར་རབ་ཏུ་རྒྱུ་ཚེ་མི་ཡི་གསེར། །ལྗན་ལྗིན་རུལ་བའི་གནས་སུ་ལྷུང་གྱུར་ལ། །
མི་འཇིག་ཆོས་ཅན་དེ་ནི་དེར་དེ་བཞིན། །ལོ་བརྒྱ་མང་པོ་དག་ཏུ་གནས་པ་དེ། །ལྷ་མིག་རྣམ་དག་
དང་ལྡན་ལྷ་ཡིས་དེར། ། མཐོང་ནས་འདི་ན་མི་ལ་ཡོད་པའི་གསེར། །རིན་ཆེན་མཆོག་འདི་སྦྱོངས་
ཏེ་རིན་ཆེན་གྱིས། །བསྒྲུབ་པའི་བྱ་བ་གྱིས་ཞེས་སྨྲ་བ་ལྟར། །དེ་བཞིན་ཐུབ་པས་མི་གཙང་དང་འདྲ་
i14



རིན་ཆེན་ཡེ་ཤེས།
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། པོད་དང་པོ།
བའི། །ཉོན་མོངས་འདམ་བྱིང་སེམས་ཅན་ཡོན་ཏན་ནི། །གཟིགས་ནས་ཉོན་མོངས་འདམ་དེ་དག་
བྱའི་ཕྱིར། །སྐྱེ་དགུ་རྣམས་ལ་དམ་ཆོས་ཆུ་ཆར་འབེབས། །ཇི་ལྟར་ལྡན་ལྗིན་རུལ་བའི་གནས་སུ་
ལྷུང་བའི་གསེར་ནི་ལྷ་ཡིས་མཐོང་གྱུར་ནས། །ཀུན་ཏུ་དག་པར་བྱ་ཕྱིར་མཆོག་ཏུ་མཛེས་པར་མི་ལ་
ནན་གྱིས་སྟོན་པ་ལྟར། །དེ་བཞིན་རྒྱལ་བས་ཉོན་མོངས་མི་གཙང་ཆེན་པོར་ལྷུང་གྱུར་རྫོགས་སངས་
རིན་པོ་ཆེ། །སེམས་ཅན་རྣམས་ལ་གཟིགས་ནས་དེ་དག་སྦྱང་ཕྱིར་ལུས་ཅན་རྣམས་ལ་ཆོས་སྟོན་ཏོ། །
ཞེས་གསུངས་ཏེ་དེ་ལྟར་ཡང་མདོ་ལས། རིགས་ཀྱི་བུ་དག་གཞན་ཡང་འདི་ལྟ་སྟེ་དཔེར་ན། རུལ་པ་
དང་ཉལ་ཉིལ་གྱི་གནས་བཤང་གཅི་དྲི་མི་ཞིམ་པས་ཀུན་ཏུ་གང་བ་ཞིག་ཏུ། མི་གཞན་གསེབ་ལམ་
ནས་སོང་བ་ཞིག་གིས་གསེར་གྱི་གར་བུ་ཟླུམ་བུ་ཞིག་ལྷུང་བར་གྱུར་ལ། བཤང་གཅི་དྲི་ང་བས་ཀུན་
ཏུ་གང་བ། རུལ་པ་དང་ཉལ་ཉིལ་གྱི་གནས་དེར་མི་གཙང་བ་གཞན་དང་གཞན་དག་གིས་བརྙན་
པས་བལྟར་མི་སྣང་བར་གྱུར་ཅིང་། དེར་ལོ་བཅུའམ། ཉི་ཤུའམ། སུམ་ཅུ་འམ། བཞི་བཅུའམ། ལྔ་
བཅུའམ། ལོ་བརྒྱའམ་ལོ་སྟོང་དུ་མི་གཙང་བས་ཆུད་མི་ཟ་བའི་ཆོས་ཅན་དེ། སེམས་ཅན་གང་ལ་ཡང་
ཕན་པ་མི་བྱེད་དོ། །རིགས་ཀྱི་བུ་དག་དེ་ནས་ལྷས་ལྷའི་མིག་གིས་གསེར་གྱི་གར་བུ་བཟླུམ་པོ་དེ་ལ་
བལྟས་ནས། མི་གཅིག་ལ་ཀྱེ་མི་ཁྱོད་སོང་ལ་འདི་ན་རིན་པོ་ཆེའི་མཆོག་གསེར། རུལ་པ་དང་ཉལ་
ཉིལ་གྱི་རྣམ་པས་ནོན་པ་དེ་བྱི་དོར་གྱིས་ལ་གསེར་གྱིས་གསེར་གྱི་བྱ་བ་གྱིས་ཤིག་ཅེས་བསྒོ་ན།
རིགས་ཀྱི་བུ་དག་རུལ་པ་དང་ཉལ་ཉིལ་གྱི་རྣམ་པ་ཞེས་བྱ་བ་དེ་ནི་ཉོན་མོངས་པ་རྣམ་པ་སྣ་ཚོགས་
ཀྱི་ཚིག་བླ་དྭགས་སོ། །གསེར་གྱི་གར་བུ་ཞེས་བྱ་བ་དེ་ནི་ཆུད་མི་ཟ་བའི་ཆོས་ཅན་གྱི་ཚིག་བླ་དྭགས་
སོ༑ ༑ལྷས་ལྷའི་མིག་ཅེས་བྱ་བ་དེ་ནི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་
པའི་སངས་རྒྱས་ཀྱི་ཚིག་བླ་དྭགས་སོ། །རིགས་ཀྱི་བུ་དག་དེ་ལྟར་དེ་བཞིན་གཤེགས་པ་དགྲ་བཅོམ་
པ་ཡང་དག་པར་རྫོགས་པའི་སངས་རྒྱས་ཀྱང་སེམས་ཅན་ཐམས་ཅད་ལ་དེ་བཞིན་གཤེགས་པའི་
ཆོས་ཉིད་ཆུད་མི་ཟ་བ་ཡོད་པའི་ཉོན་མོངས་པ་རུལ་པ་དང་འདམ་རྫ་བ་ལྟ་བུ་རྣམས་བསལ་བའི་
ཕྱིར་སེམས་ཅན་རྣམས་ལ་ཆོས་སྟོན་ཏོ། །ཞེས་གསུངས་སོ། །
ཉོན་མོངས་པ་ནི་སའི་མཐིལ་དང་འདྲ་ལ། དེ་བཞིན་གཤེགས་པའི་ཁམས་ནི་རིན་པོ་ཆེའི་
གཏེར་བཞིན་ཏེ། ཇི་ལྟར་མི་དབུལ་ཁྱིམ་ནང་ས་འོག་ན། །མི་ཟད་པ་ཡི་གཏེར་ནི་ཡོད་གྱུར་ལ། །
1i5



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
མི་དེས་དེ་མ་ཤེས་ཤིང་གཏེར་དེ་ཡང་། །དེ་ལ་ང་འདིར་ཡོད་ཅེས་མི་སྨྲ་ལྟར། །དེ་བཞིན་ཡིད་ཀྱི་
ནང་ཆུད་རིན་ཆེན་གཏེར། །དྲི་མེད་བཞག་དང་བསལ་མེད་ཆོས་ཉིད་ཀྱང་། །མ་རྟོགས་པས་ན་
དབུལ་བའི་སྡུག་བསྔལ་ནི། །རྣམ་མང་རྒྱུན་དུ་སྐྱེ་དགུའི་འདིས་མྱང་ངོ༌། །ཇི་ལྟར་དབུལ་པོའི་ཁྱིམ་
ནང་དུ་ནི་རིན་ཆེན་གཏེར་ཆུད་གྱུར་པ་མི་ལ་ནི། །རིན་ཆེན་གཏེར་བདག་ཡོད་ཅེས་བརྗོད་པར་མི་
བྱེད་དེ་ནི་མི་ཡིས་ཤེས་མིན་ལྟར། །དེ་བཞིན་ཆོས་གཏེར་ཡིད་ཀྱི་ཁྱིམ་གནས་སེམས་ཅན་དག་ནི་
དབུལ་པོ་ལྟ་བུ་སྟེ། །དེ་དག་རྣམས་ཀྱིས་དེ་ཐོབ་བྱ་ཕྱིར་འཇིག་རྟེན་དུ་ནི་དྲང་སྲོང་ཡང་དག་བལྟམ། །
ཞེས་གསུངས་ཏེ། དེ་ལྟར་ཡང་མདོ་ལས། རིགས་ཀྱི་བུ་དག་གཞན་ཡང་འདི་ལྟ་སྟེ་དཔེར་ན། དབུལ་
པོ་ཞིག་གི་ཁྱིམ་གྱི་ནང་གི་མཛོད་ཀྱི་འོག་གི་ས་ལ་གཏེར་ཆེན་པོ་དབྱིག་དང་གསེར་གྱིས་རབ་ཏུ་གང་
བ༑ མཛོད་ཀྱི་ཚད་ཙམ་ཞིག་མི་བདུན་སྲིད་ཀྱི་སས་ཡོག་པའི་འོག་ན་ཡོད་ལ། གཏེར་ཆེན་པོ་དེ་མི་
དབུལ་པོ་དེ་ལ་འདི་སྐད་དུ། ཀྱེ་མི་ང་ནི་གཏེར་ཆེན་པོ་སྟེ་སས་ཡོག་ཅིང་འདུག་གོ་ཞེས་མི་སྨྲ་སྟེ།
འདི་ལྟ་སྟེ། གཏེར་ཆེན་པོ་ནི་སེམས་ཀྱི་ངོ་བོ་ཉིད་ཀྱིས་སེམས་ཅན་མ་ཡིན་པའོ། །མི་དབུལ་པོ་
ཁྱིམ་གྱི་བདག་པོ་དེ་ནི། དབུལ་བའི་སེམས་ཀྱི་རྗེས་སུ་སེམས་ཤིང་དེ་ཉིད་ཀྱི་སྟེང་ན་རྣམ་པར་
རྒྱུ་ཡང་སའི་འོག་ན་གཏེར་ཆེན་པོ་ཡོད་པ་དེ་མ་ཐོས་མ་ཤེས་མ་མཐོང་ངོ༌། །རིགས་ཀྱི་བུ་དག་དེ་
བཞིན་དུ་སེམས་ཅན་ཐམས་ཅད་ཀྱི་མངོན་པར་ཞེན་པ་ཡིད་ལ་བྱེད་པ་ཁྱིམ་ལྟ་བུར་གྱུར་པའི་འོག་ན།
དེ་བཞིན་གཤེགས་པའི་སྙིང་པོ་སྟོབས་དང་མི་འཇིགས་པ་དང་མ་འདྲེས་པ་དང༌། སངས་རྒྱས་ཀྱི་
ཆོས་ཐམས་ཅད་ཀྱི་མཛོད་ཀྱི་གཏེར་ཆེན་པོ་ཡོད་ཀྱང་། སེམས་ཅན་དེ་དག་གཟུགས་དང་སྒྲ་དང་དྲི་
རོ་དང་རེག་པ་ལ་ཆགས་པས་སྡུག་བསྔལ་བས་འཁོར་བ་ན་འཁོར་ཏེ། ཆོས་ཀྱི་གཏེར་ཆེན་པོ་དེ་
མ་ཐོས་པས་ཐོབ་པར་མ་གྱུར་ཅིང་། ཡོངས་སུ་སྦྱང་བའི་ཕྱིར་བརྩོན་པར་ཡང་མི་བྱེད་དོ། །རིགས་
ཀྱི་བུ་དག་དེ་ནས་དེ་བཞིན་གཤེགས་པ་འཇིག་རྟེན་དུ་བྱུང་སྟེ། བྱང་ཆུབ་སེམས་དཔའི་ནང་དུ་འདི་
ལྟ་བུའི་ཆོས་ཀྱི་གཏེར་ཆེན་པོ་ཡང་དག་པར་རབ་ཏུ་སྟོན་ཏོ། །དེ་དག་ཀྱང་ཆོས་ཀྱི་གཏེར་ཆེན་པོ་དེ་
ལ་མོས་ནས་བརྐོ་སྟེ། དེའི་ཕྱིར་འཇིག་རྟེན་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་
རྫོགས་པའི་སངས་རྒྱས་རྣམས་ཤེས་བྱ་སྟེ། ཆོས་ཀྱི་གཏེར་ཆེན་པོ་ལྟ་བུར་གྱུར་ནས་སེམས་ཅན་
རྣམས་ལ་སྔོན་མ་བྱུང་བའི་གཏན་ཚིགས་ཀྱི་རྣམ་པ་དང༌། དཔེ་དང་བྱེད་པའི་གཏན་ཚིགས་དང༌།
i16



པོད་དང་པོ།
རིན་ཆེན་ཡེ་ཤེས།
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ།
བྱ་བ་རྣམས་སྟོན་པ་གཏེར་ཆེན་པོའི་མཛོད་ཀྱི་སྦྱིན་བདག་ཆགས་པ་མེད་པའི་སྤོབས་པ་དང་ལྡན་
ཞིང་། སྟོབས་དང་མི་འཇིགས་པ་དང་སངས་རྒྱས་ཀྱི་ཆོས་མང་པོའི་མཛོད་དུ་གྱུར་པ་ཡིན་ནོ། །
རིགས་ཀྱི་བུ་དག་དེ་ལྟར་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་
རྒྱས་ཀྱང་དེ་བཞིན་གཤེགས་པའི་མིག་ཤིན་ཏུ་ཡོངས་སུ་དག་པས་སེམས་ཅན་ཐམས་ཅད་དེ་ལྟ་
བུར་མཐོང་ནས། དེ་བཞིན་གཤེགས་པའི་ཡེ་ཤེས་དང་སྟོབས་དང་མི་འཇིགས་པ་དང༌། སངས་རྒྱས་
ཀྱི་ཆོས་མ་འདྲེས་པའི་མཛོད་ཡོངས་སུ་སྦྱང་བའི་ཕྱིར་བྱང་སེམས་རྣམས་ལ་ཆོས་སྟོན་ཏོ། །ཞེས་
གསུངས་སོ། །
ཉོན་མོངས་པ་ནི་ཤུན་པའི་སྦུབས་དང་འདྲ་ལ། དེ་བཞིན་གཤེགས་པའི་ཁམས་ནི་ས་བོན་གྱི་
མྱུ་གུ་ལྟ་བུ་སྟེ། ཇི་ལྟར་ཨ་མ་ལ་སོགས་ཤིང་འབྲས་ལ། །ཡོད་པའི་མྱུ་གུ་ས་བོན་རྐྱེན་དང་ཕྲད་པ་དང་མ་
ཕྲད་པའི་གནས་སྐབས་ཐམས་ཅད་ལ་ཡོད་པས་ན་)འཇིག་མེད་ཆོས་ཅན། །དེ་རྐྱེན་)ས་རྨོས་ཆུ་ཤིང་ལྡན་པའི་ལྗོན་
ཤིང་གི །རྒྱལ་པོའི་དངོས་པོར་རིམ་གྱིས་འགྲུབ་པ་ལྟར། །སེམས་ཅན་རྣམས་ཀྱི་མ་རིག་སོགས་
འབྲས་ཀྱི། །ལྤགས་སྲུབས་ནང་ཆུད་ཆོས་ཁམས་དགེ་བ་ཡང་། །དེ་བཞིན་དགེ་བ་དེ་དེ་ལ་བརྟེན་
ནས། །རིམ་གྱིས་ཐུབ་པའི་རྒྱལ་པོའི་དངོས་པོར་འགྱུར། །ཆུ་དང་ཉི་མའི་འོད་དང་རླུང་དང་ས་དུས་
ནམ་མཁའི་རྐྱེན་རྣམས་ཀྱིས། །ཏ་ལ་དང་ནི་ཨ་མྲའི་འབྲས་སྒྲུབས་གསེབ་ནས་ཤིང་སྐྱེ་ཇི་ལྟ་བར། །
སེམས་ཅན་ཉོན་མོངས་འབྲས་ལྤགས་ནང་ཆུད་རྫོགས་སངས་ས་བོན་མྱུ་གུ་ཡང་། །དེ་བཞིན་དགེ་
རྐྱེན་དེ་དང་དེ་ཡིས་ཆོས་འཐོན་འཕེལ་བར་འགྱུར་བ་ཡིན། །ཞེས་གསུངས་ཏེ་མདོ་ལས། རིགས་
ཀྱི་བུ་དག་གཞན་ཡང་འདི་ལྟ་སྟེ་དཔེར་ན། ཤིང་ཨ་མྲའི་འབྲས་བུའམ། འཛམ་བུའི་འབྲས་བུའམ་
ཏ་ལའི་འབྲས་བུའམ། སྤའི་འབྲས་བུ་ཡང་རུང་སྟེ་ཕྱི་ཤུན་གྱི་སྦུབས་ཀྱི་ནང་ན་མྱུག་གུའི་ས་བོན་
ཆུད་མི་ཟ་བའི་ཆོས་ཅན་ཡོད་པ་གང་གིས་ས་ལ་བཏབ་ན་ཤིང་གི་རྒྱལ་པོ་ཆེན་པོ་འགྱུར་རོ། །རིགས་
ཀྱི་བུ་དག་དེ་བཞིན་དུ་དེ་བཞིན་གཤེགས་པ་ཡང་འཇིག་རྟེན་གནས་ པ་འདོད་ཆགས་དང་ཞེ་
སྡང་དང་གཏི་མུག་དང་སྲེད་པ་དང་མ་རིག་པའི་ཉོན་མོངས་པའི་ཕྱི་ཤུན་གྱི་སྦུབས་ ཀྱིས་ཀུན་
ཏུ་དཀྲིས་པར་མཐོང་ངོ་། །དེ་ལ་འདོད་ཆགས་དང་ཞེ་སྡང་དང་གཏི་མུག་དང་སྲེད་པ་དང་མ་རིག་
པའི་ཉོན་མོངས་པའི་སྦུབས་ཀྱི་ནང་ན་སྙིང་པོར་གྱུར་པ་དེ་བཞིན་གཤེགས་པའི་ཆོས་ཉིད་དེ་ནི་
117



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
སེམས་ཅན་ཞེས་བྱ་བའི་མིང་དུ་ཆགས་སོ། །དེ་གང་བསལ་བར་གྱུར་པ་དེ་ནི་མྱ་ངན་ལས་འདས་པ་
སྟེ༑ མ་རིག་པའི་ཉོན་མོངས་པའི་སྦུབས་ཡོངས་སུ་སྦྱངས་པའི་ཕྱིར། སེམས་ཅན་གྱི་ཁམས་ཡེ་ཤེས་
ཆེན་པོའི་ཚོགས་སུ་གྱུར་པ་གང་ཡིན་པ་དེ་ནི་རྙེད་པའོ། །སེམས་ཅན་གྱི་ཁམས་ཀྱི་ཡེ་ཤེས་ཆེན་
པོའི་ཚོགས་ དམ་ པ་ དེ་ནི། དེ་བཞིན་ གཤེགས་ པ་ ཇི་ལྟ་བ་བཞིན་སྨྲ་བར་ལྷ་དང་ བཅས་ པའི་
འཇིག་རྟེན་གྱིས་མཐོང་ནས་དེ་བཞིན་གཤེགས་པ་ཞེས་བྱ་བའི་འདུ་ཤེས་སུ་བྱེད་དོ། །རིགས་ཀྱི་
བུ་དག་དེ་ལ། དེ་བཞིན་གཤེགས་པས་དེ་ལྟར་མཐོང་ནས་བྱང་ཆུབ་སེམས་དཔའ་ཆེན་པོ་རྣམས་
ལ་དེ་བཞིན་གཤེགས་པའི་ཡེ་ཤེས་ཁོང་དུ་ཆུད་པར་བྱ་བའི་ཕྱིར་དོན་དེ་ཉེ་བར་བསྟན་ཏོ། །ཞེས་
གསུངས་སོ། །
ཉོན་མོངས་པ་ནི་གོས་ཧྲུལ་དང་འདྲ་ལ། དེ་བཞིན་གཤེགས་པ་ནི་རིན་པོ་ཆེའི་སྐུ་ལྟ་བུ་སྟེ། ཇི་
ལྟར་རིན་ཆེན་ལས་བྱས་རྒྱལ་བའི་གཟུགས། །གོས་ཧྲུལ་དྲི་ངན་གྱིས་ནི་བཏུམས་གྱུར་པ། །རྟོག་)
ལམ་ (དེ་ན་འཕྱན་ཞིང་གནས་ (སམ་འབྲོག་དགོན་པ་ན་གནས་པའི་)ལྷ་ཡིས་མཐོང་ནས་གྲོལ་བྱའི་ཕྱིར། །ནག་ཚོ་ལམ་
དུ་ལྟུང་གྱུར་པ་ཟེར་)ལམ་གནས་དོན་དེ་དེ་ལ་སྨྲ་བ་ལྟར། །དེ་བཞིན་ཐོག་མེད་རྣམ་པ་སྣ་ཚོགས་ཀྱི། །ཉོན་
མོངས་ཀྱིས་བཏུམས་བདེ་གཤེགས་དངོས་པོ་ཉིད། །དུད་འགྲོ་ལ་ཡང་གཟིགས་ནས་དེ་བཞིན་
དེ༑ །ཐར་པར་བྱ་བའི་དོན་དུ་ཐབས་སྟོན་མཛད། །ཇི་ལྟར་རིན་ཆེན་རང་བཞིན་དེ་བཞིན་གཤེགས་
སྐུ་དྲི་ངན་གོས་བཏུམས་པ། །ལམ་གནས་ལྷ་ཡི་མིག་གིས་མཐོང་ནས་ཐར་ཕྱིར་མི་ལ་སྟོན་པ་ལྟར། །
དེ་བཞིན་ཉོན་མོངས་གོས་ཧྲུལ་གྱིས་བཏུམས་འཁོར་བའི་ལམ་ན་(ལམ་ལྷུང་བའི་ཁམས་ཟེར་གནས་པའི་
ཁམས། །དུད་འགྲོ་ལ་ཡང་གཟིགས་ནས་ཐར་བར་བྱ་ཕྱིར་རྒྱལ་བ་ཆོས་སྟོན་ཏོ། །ཞེས་གསུངས་ཏེ།
མདོ་ལས། རིགས་ཀྱི་བུ་དག་གཞན་ཡང་འདི་ལྟ་སྟེ་དཔེར་ན། སྐྱེས་བུ་དབུལ་པོ་ཞིག་ལ་དེ་བཞིན་
གཤེགས་པའི་གཟུགས་རིན་པོ་ཆེ་སྣ་བདུན་ལས་བྱས་པ། ལག་མཐིལ་ཙམ་ཞིག་ཡོད་ལ། དེ་ནས་
སྐྱེས་བུ་དབུལ་པོ། དེས་དེ་བཞིན་གཤེགས་པའི་གཟུགས་དེ་ཁྱེར་ཏེ། འབྲོག་དགོན་པ་ལས་ཤིན་
ཏུ་འདའ་བར་འདོད་པར་གྱུར་ནས། ཇི་ནས་ཀྱང་དེ་གཞན་གྱིས་མི་ཚོར་ཞིང་རྐུན་པོས་མི་འཁྱེར་
བར་བྱ་བའི་ཕྱིར། དེས་དེ་རས་རུལ་པ་དྲི་མི་ཞིམ་པའི་དུམ་བུ་དུ་མས་དཀྲིས་ཏེ། དེ་ནས་སྐྱེས་བུ་
དེ་འབྲོག་དགོན་པ་དེ་ཉིད་དུ་ཉེས་པ་གང་གིས་ཀྱང་འཆི་བའི་དུས་བྱས་པར་གྱུར་ལ། དེའི་དེ་བཞིན་
ji8



1:|:
པོད་དང་པོ།
རིན་ཆེན་ཡེ་ཤེས། །
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ།
གཤེགས་པའི་གཟུགས་རིན་པོ་ཆེ་ལས་བྱས་པ། རས་རུལ་པའི་དུམ་བུས་དཀྲིས་པ་ཡང་རྡོག་ལམ་
དེ་ན་འཕྱན་ཅིང་འདུག་པ་དང༌། འགྲོན་པོ་རྣམས་ཀྱིས་མ་ཤེས་ནས་འགོམས་ཤིང་འགོམས་ཤིང་དོང་
ལ་རས་རུལ་པ་དྲི་མི་ཞིམ་པའི་དུམ་བུའི་ཐུམ་བུ་ཀུན་ཏུ་འདྲིལ་བ་འདི་གང་ནས་རླུང་གིས་བདས་
ཞེས་སྨད་པའི་དངོས་པོར་ཡང་སྟོན་པ་དང༌། འབྲོག་ན་གནས་པའི་ལྷས་ལྷའི་མིག་གིས་རྣམ་པར་
བལྟས་ནས་མི་གཞན་དག་གཅིག་ལ་བསྟན་ཏེ། ཀྱེ་སྐྱེས་བུ་དག་རས་ཀྱི་དུམ་བུའི་ཐུམ་བུ་འདིའི་
ནང་ན་དེ་བཞིན་གཤེགས་པའི་གཟུགས་རིན་པོ་ཆེ་ལས་བྱས་པ། འཇིག་རྟེན་ཐམས་ཅད་ཀྱིས་ཕྱག་
བྱ་བར་འོས་པ་ཡོད་ཀྱིས་ཕྱེ་ཤིག་ཅེས་བསྒོའོ། །རིགས་ཀྱི་བུ་དག་དེ་བཞིན་དུ་དེ་བཞིན་གཤེགས་
པ་ཡང་སེམས་ཅན་ཐམས་ཅད་ཉོན་མོངས་པའི་དཀྲི་བས་དཀྲིས་ཏེ། སྨད་པའི་འོས་སུ་གྱུར་ཅིང་།
ཡུན་རིང་པོར་འཁོར་བའི་འབྲོག་དགོན་པ་ན་ཀུན་ཏུ་འཁྱམ་འཁྱམ་པར་མཐོང་སྟེ། རིགས་ཀྱི་བུ་དག་
ཐ་ན་དུད་འགྲོའི་སྐྱེ་གནས་སུ་སོང་བ་རྣམས་ཀྱང་རུང་སྟེ། སེམས་ཅན་ཉོན་མོངས་པ་སྣ་ཚོགས་ཀྱི་
དཀྲི་བས་དཀྲིས་པར་གྱུར་པ་རྣམས་ཀྱི་ནང་ན་ཡང་དེ་བཞིན་གཤེགས་པའི་ལུས་ང་འདྲ་བ་ཡོད་པ་
མཐོང་ངོ༌། །རིགས་ཀྱི་བུ་དག་དེ་ལ་དེ་བཞིན་གཤེགས་པ་ནི་ཇི་ལྟར་དེ་བཞིན་གཤེགས་པའི་ཡེ་
ཤེས་མཐོང་བ་ཉེ་བའི་ཉོན་མོངས་པ་དང་བྲལ་ཞིང་ཡོངས་སུ་དག་པར་གྱུར་ལ་ཇི་ལྟར་ད་ལྟར་ང་
བཞིན་དུ་འཇིག་རྟེན་ཐམས་ཅད་ཀྱིས་ཕྱག་བྱ་བའི་འོས་སུ་འགྱུར་སྙམ་ནས། ཉོན་མོངས་པའི་དཀྲི་
བས་དཀྲིས་པ་ལས་ཐར་པར་བྱ་བའི་ཕྱིར་བྱང་ཆུབ་སེམས་དཔའ་ཐམས་ཅད་ལ་ཆོས་སྟོན་ཏོ། །
ཞེས་གསུངས་སོ། ། ན་
ཉོན་མོངས་པ་ནི་སེམས་ཅན་ཞུགས་པའི་མི་མོ་དང་འདྲ་ལ། དེ་བཞིན་གཤེགས་པའི་ཁམས་
ནི་མེར་མེར་པོའི་འབྱུང་བ་ཆེན་པོ་ལ་གནས་པའི་འཁོར་ལོས་བསྒྱུར་བ་ལྟ་བུ་སྟེ། ཇི་ལྟར་མི་མོ་
གཟུགས་ངན་མགོན་མེད་འགའ། །མགོན་མེད་འདུག་གནས་སུ་མི་འདུག་གྱུར་ལ། །མངལ་གྱིས་
རྒྱལ་པོའི་དཔལ་ནི་འཛིན་བྱེད་པས། །རང་ལྟོ་ན་ཡོད་མི་བདག་མ་ཤེས་ལྟར། །སྲིད་པར་སྐྱེ་བ་
མགོན་མེད་ཁྱིམ་བཞིན་ཏེ། །མ་དག་སེམས་ཅན་མང་ལྡན་བུད་མེད་བཞིན། །དེ་ལ་གང་ཞིག་ཡོད་
པས་མགོན་བཅས་པ། །དྲི་མེད་ཁམས་ནི་དེ་ཡི་མངལ་གནས་བཞིན། །ཇི་ལྟར་བུད་མེད་ལུས་ལ་དྲི་
བཅས་གོས་གོན་མི་སྡུག་གཟུགས་ལྡན་པ། །ས་བདག་མངལ་ནང་གནས་ཀྱང་མགོན་མེད་ཁང་
i9



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
པར་སྡུག་བསྔལ་མཆོག་མྱོང་ལྟར། །དེ་བཞིན་བདག་རང་ནང་ན་མགོན་ཡོད་གྱུར་ཀྱང་མགོན་མེད་
བློ་ལྡན་པ། །འགྲོ་བ་ཉོན་མོངས་དབང་གིས་ཡིད་མ་ཞི་བ་སྡུག་བསྔལ་གཞི་ལ་གནས། །ཞེས་སོ། །
མདོ་ལས་རིགས་ཀྱི་བུ་དག་གཞན་ཡང་འདི་ལྟ་སྟེ་དཔེར་ན། བུད་མེད་མགོན་མེད་པར་གྱུར་པ།
མདོག་ངན་པ། དྲི་མི་ཞིམ་པ། སྨད་པར་འོས་པ། འཇིགས་སུ་རུང་བ། བལྟ་ན་མི་སྡུག་པ། འདྲེ་
མོ་འདྲ་བ་ཞིག་མགོན་མེད་པའི་ཁང་པར་ཞུགས་ནས་གནས་སོ། །དེ་དེར་གནས་པ་དང་སྦྲུམ་པར་
གྱུར་ཏེ། གང་གིས་གདོན་མི་ཟ་བར་འཁོར་ལོས་བསྒྱུར་བའི་རྒྱལ་སྲིད་བྱེད་པར་འགྱུར་བའི་སེམས་
ཅན་དེ་འདྲ་བ་ཞིག་དེའི་མངལ་དུ་ཞུགས་ཀྱང་བུད་མེད་མངལ་ན་འདུག་པའི་སེམས་ཅན་དེ་ལ།།
བདག་གི་མངལ་དུ་ཞུགས་པའི་སེམས་ཅན་འདི་ཇི་འདྲ་བ་ཞིག་སྙམ་དུ་ཡང་ཡིད་ལ་མི་བྱེད། བདག་
གི་མངལ་དུ་ཞུགས་སམ་མ་ཞུགས་སྙམ་དུའང་དེ་དེ་ན་ཡིད་ལ་མི་བྱེད་ཀྱི། གཞན་དུ་ན་དེ་དབུལ་
བའི་སེམས་དང༌། ཞུམ་པ་དང༌། དམན་པ་དང༌། ཁོ་རུ་ཆུང་བ་སྙམ་པའི་སེམས་རྗེས་སུ་སེམས་
ཤིང༌། མདོག་ངན་པ་དང་དྲི་མི་ཞིམ་པ་ཉིད་ཀྱིས་མགོན་མེད་པའི་ཁང་པ་ན་གནས་ཏེ་དུས་འདའ་
བར་བྱེད་དོ། །རིགས་ཀྱི་བུ་དག་དེ་བཞིན་དུ་སེམས་ཅན་ཐམས་ཅད་ཀྱང་མགོན་མེད་པར་གྱུར་
ཅིང་འཁོར་བའི་སྡུག་བསྔལ་གྱིས་གཙེས་པར་གྱུར་ལ། སྲིད་པར་སྐྱེ་བའི་གནས་མགོན་མེད་པའི་
ཁང་པ་ན་གནས་སོ། །དེ་ན་སེམས་རྣམས་ལ་དེ་བཞིན་གཤེགས་པའི་རིགས་ཞུགས་ཏེ་ཁོང་ན་ཡོད་
ཀྱང་སེམས་ཅན་དེ་དག་གིས་ཁོང་དུ་མ་ཆུད་དོ། །རིགས་ཀྱི་བུ་དག དེ་ལ་དེ་བཞིན་གཤེགས་པ་
ནི་སེམས་ཅན་དག་བདག་ཉིད་ལ་ཁྱད་དུ་མི་བསད་པར་བྱ་བའི་ཕྱིར། རིགས་ཀྱི་བུ་དག་ཁྱེད་བདག་
ཉིད་སྲོ་ཤི་བར་མ་བྱེད་པར་ཁྱེད་བརྩོན་འགྲུས་བརྟན་པར་གྱིས་ཤིག ཁྱེད་ལ་དེ་བཞིན་གཤེགས་པ་
ཞུགས་པ་ཡོད་པ་དུས་རེ་ཤིག་ན་འབྱུང་བར་འགྱུར་ཏེ། ཁྱེད་བྱང་ཆུབ་སེམས་དཔའ་ཞེས་བྱ་བའི་
གྲངས་སུ་འགྲོ་བར་འགྱུར་གྱི་སེམས་ཅན་ཞེས་བྱ་བར་ནི་མ་ཡིན་ནོ། །དེར་ཡང་སངས་རྒྱས་ཞེས་བྱ་
བའི་གྲངས་སུ་འགྲོ་ཡི་བྱང་ཆུབ་སེམས་དཔའ་ཞེས་བྱ་བར་ནི་མ་ཡིན་ནོ། །ཞེས་ཆོས་སྟོན་ཏོ། །
ཞེས་གསུངས་སོ། ། ན་
ཉོན་མོངས་པ་ནི་ས་འདམ་གོས་པ་དང་འདྲ་ལ། དེ་བཞིན་གཤེགས་པའི་ཁམས་ནི་གསེར་གྱི་
གཟུགས་ བཞིན་ ཏེ། ཇི་ལྟར་གསེར་ཞུན་གྱིས་ནང་གི་བཀང་བ་ཡི་གཟུགས་ཀྱི་ཕྱི་རོལ་པ་ནི་གྲངས་མཐོང་ན་ཞེས་སོ། །ཇི་ལྟར་
120



རིན་ཆེན་ཡེ་ཤེས།
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། པོད་དང་པོ།
ནང་གི་གསེར་ཞུན་གཟུགས་རྒྱས་པ་སྟེ་གང་བ་ཚ་བ་)། །ཞི་བ་སྟེ་གྲངས་པ་ཕྱི་རོལ་ས་ཡི་རང་བཞིན་ཅན། །
མཐོང་ནས་དེ་ཤེས་པའི་མགར་བ་དག་ནང་གི་གསེར། །སྦྱང་ཕྱིར་ཕྱི་རོལ་སྒྲིབ་པ་འཇིམ་པ་དག་ཐོ་བ་ལ་
སོགས་པས་སེལ་བྱེད་ལྟར། །རང་བཞིན་འོད་གསལ་དྲི་མ་རྣམས་ཀྱང་ནི། །གློ་བུར་པར་ནི་རྣམ་པར་
གཟིགས་གྱུར་ནས། །རིན་ཆེན་འབྱུང་གནས་ལྟ་བུའི་འགྲོ་བ་རྣམས། །སྒྲིབ་པ་དག་ལས་སྦྱོང་མཛད་
(སུས་སྦྱོང་ན་བྱང་ཆུབ་མཆོག་གིས་སོ) །ཇི་ལྟར་དྲི་མེད་གསེར་འབར་ལས་བྱས་ས་ཡི་ནང་དུ་ཆུད་གྱུར་པའི་
སྲོག་ཆགས་ཀྱི་གཟུགས། །ཚ་བ་)ཞི་བ་)དེའི)རང་བཞིན་མཁས་པས་རིག་ནས་ས་དག་(ཐོ་བས)སེལ་བར་
བྱེད་པར་ལྟར། །དེ་བཞིན་ཀུན་མཁྱེན་དག་པའི་གསེར་འདྲ་ཞི་བའི་ཡིད་ནི་མཁྱེན་གྱུར་ནས། །
ཆོས་འཆད་ཚུལ་གྱིས་བརྡེག་སྤྱད་སྒྲུབ་པས་སྒྲིབ་པ་དག་ནི་སེལ་བར་མཛད། །ཅེས་གསུངས་ཏེ།
དེ་ལྟར་ཡང་མདོ་ལས། རིགས་ཀྱི་བུ་དག་གཞན་ཡང་འདི་ལྟ་སྟེ། དཔེར་ན་སྤྲ་ཚིལ་ལས་རྟའི་
གཟུགས་སམ། གླང་པོ་ཆེའི་གཟུགས་སམ། བུད་མེད་ཀྱི་གཟུགས་སམ། སྐྱེས་པའི་གཟུགས་དག་
ཅིག་བྱས་ཏེ། འཇིམ་པའི་ནང་དུ་བཅུག་ནས་གཡོགས་ལ་བཞུ་སྟེ་ཟགས་པར་བྱས་ལ། གསེར་བཞུ་
སྟེ་ཞུ་བར་གྱུར་པས་བཀང་ན། རིམ་གྱིས་གྲངས་པར་གྱུར་ནས་མཉམ་པར་གནས་པར་གྱུར་པའི་
གཟུགས་དེ་དག་ཐམས་ཅད་ཕྱི་རོལ་གྱི་འཇིམ་པ་གནག་ཅིང་ཁ་དོག་མི་སྡུག་ཀྱང་། ནང་གི་རྣམས་
ནི་གསེར་ལས་བྱས་པ་དག་གོ །དེ་ནས། མགར་བའམ་མགར་བའི་སློབ་མ་ཞིག་གིས། གཟུགས་
གང་དང་གང་དག་གྲངས་པར་མཐོང་བ་དེ་དང་དེ་དག་གི་ཕྱི་རིམ་གྱི་འཇིམ་པ་ཐོ་བས་བཀོགས་ན།
དེ་ནས་སྐད་ཅིག་དེ་ལ་ནང་ན་གསེར་ལས་བྱས་པའི་གཟུགས་ཡོད་པ་དག་ཡོངས་སུ་དག་པར་འགྱུར་
རོ༑ ༑རིགས་ཀྱི་བུ་དག་དེ་བཞིན་དུ་དེ་བཞིན་གཤེགས་པ་ཡང་དེ་བཞིན་གཤེགས་པའི་མིག་གིས་
སེམས་ཅན་ཐམས་ཅད་འཇིམ་པའི་གཟུགས་ལྟ་བུ་ཡིན་ལ། ཕྱི་རོལ་གྱི་ཉོན་མོངས་པ་དང་ཉེ་བའི་
ཉོན་མོངས་པའི་སྦུབས་ཀྱི་ནང་གི་དབུས་སུ་སངས་རྒྱས་ཀྱི་ཆོས་ཀྱིས་གང་སྟེ། ཟག་པ་མེད་པའི་ཡེ་
ཤེས་རིན་པོ་ཆེའི་ནང་ན་དེ་བཞིན་གཤེགས་པ་མཛེས་པར་འདུག་པ་མཐོང་ངོ༌། །རིགས་ཀྱི་བུ་དག་
དེ་ལ་དེ་བཞིན་གཤེགས་པས་སེམས་ཅན་ཐམས་ཅད་དེ་ལྟར་མཐོང་ནས། བྱང་ཆུབ་སེམས་དཔའི་
ནང་དུ་སོང་སྟེ། འདི་ལྟ་བུའི་ཆོས་ཀྱི་རྣམ་གྲངས་འདི་དག་ཡང་དག་པར་རབ་ཏུ་སྟོན་ཏོ། །དེ་ལ་
བྱང་ཆུབ་སེམས་དཔའ་སེམས་དཔའ་ཆེན་པོ་གང་དག་ཞི་ཞིང་བསིལ་བར་གྱུར་པ་དེ་དག་གི་དེས་
121



་
སྤྱིའི་དེབ་སོ་གཅིག་པ།
ཇོ་ནང་དཔེ་ཚོགས།
བཞིན་གཤེགས་པའི་ཡེ་ཤེས་རིན་པོ་ཆེ་ཡོངས་སུ་སྦྱང་བའི་ཕྱིར། དེ་བཞིན་གཤེགས་པ་ཆོས་ཀྱི་རྡོ་
རྗེའི་ཐོ་བས་ཕྱི་རོལ་གྱི་ཉོན་མོངས་པ་ཐམས་ཅད་འགོགས་སོ། །རིགས་ཀྱི་བུ་དག་མགར་བ་ཞེས་
བྱ་བ་དེ་ནི་དེ་བཞིན་གཤེགས་པའི་ཚིག་བླ་དྭགས་སོ། །རིགས་ཀྱི་བུ་དེ་བཞིན་གཤེགས་པ་དགྲ་
བཅོམ་བ་ཡང་དག་པར་རྫོགས་པའི་སངས་རྒྱས་ཀྱིས། སངས་རྒྱས་ཀྱི་མིག་གིས་དེ་ལྟར་མཐོང་ནས།
ཉོན་མོངས་པ་དེ་དག་ལས་ཐར་པར་བྱ་སྟེ། སངས་རྒྱས་ཀྱི་ཡེ་ཤེས་ལ་རབ་ཏུ་འགོད་པའི་ཕྱིར་ཆོས་
སྟོན་ཏོ། །ཞེས་གསུངས་སོ། །དེ་ལྟར་དཔེ་དགུས་བསྟན་པའི་དོན་འདི་ནི་ཤིན་ཏུ་ཟབ་ཅིང་ངེས་པའི་
དོན་ཏེ། དེས་ན་དེ་རྣམས་སྟོན་ པའི་དེ་བཞིན་གཤེགས་པའི་ སྙིང་ པོའི་མདོ་ལས། དཔེ་གཅིག་
ཙམ་འཛིན་པ་དང་འཆང་བ་ལ་སོགས་པ་བྱེད་པ་དང་། འདི་ཐོས་ནས་ཐལ་མོ་ལན་གཅིག་སྦྱར་ཏེ་
རྗེས་སུ་ཡིད་རང་ངོ་ཞེས་ཚིག་གཅིག་སྨྲས་ན་ཡང་བསོད་ནམས་དཔག་ཏུ་མེད་པ་ཡོད་པར་མདོ་ཉིད་
ལས་གསུངས་ཤིང༌། དེ་ཉིད་ལས། བྱང་ཆུབ་སེམས་དཔས་ མདོ་སྡེ་འདི་ཐོས་ནས། །བདག་གིས་
བྱང་ཆུབ་དམ་པ་ཐོབ་པར་བསམ། །གང་གི་ལག་ན་མདོ་སྡེ་འདི་ཡོད་པ། །དེ་ནི་ང་ལྟར་འཇིག་རྟེན་
ཕྱག་བྱའི་འོས། །དེ་ནི་འཇིག་རྟེན་མགོན་པོ་རྣམ་པར་འདྲེན། །ཁྲིད་བྱེད་རྣམ་པར་ཁྲིད་བྱེད་བསྔགས་
པའི་འོས། །གང་གི་ལག་ན་མདོ་སྡེ་འདི་ཡོད་པ། །དེ་ནི་དེ་ལྟར་ཆོས་ཀྱི་རྒྱལ་ཞེས་བྱ། །གང་གི་
ལག་ན་མདོ་སྡེ་འདི་ཡོད་པ། །མི་ཡི་ཁྱུ་མཆོག་ཆོས་ཀྱི་སྒྲོན་མ་འཛིན། །དེ་ནི་ཉི་ཟླ་ལྟ་བུར་བལྟ་བའི་
འོས། །འཇིག་རྟེན་མགོན་པོ་ལྟ་བུར་ཕྱག་བྱའི་གནས། །ཞེས་གསུངས་པས་འདི་ལྟ་བུའི་གནས་རྣམས་
ལ་ལྷག་པར་དད་པར་བྱ་བ་ཡིན་ནོ། །
དཔེ་རྣམས་ཀྱི་བསྡུས་པའི་དོན་ནི། པད་མ་སྲོག་ཆགས་བུང་བ་དང་། །སྐྲུན་པ་དང་ནི་མི་གཙང་
ས༑ ༑འབྲས་ཤུན་གོས་ཧྲུལ་བུད་མེད་ཀྱི། །མངལ་དང་ས་ཡི་སྒྲུབས་ན་ཡང་། །ཞེས་བྱ་བ་ནི་དྲི་མའི་
དཔེའོ། ། །
སངས་རྒྱས་ཁཱསྙིང་པོ་ཀསྦྲང་རྩི་བཞིན། །གསེར་བཞིན་གཏེར་བཞིན་ལྗོན་པ་བཞིན། །རིན་ཆེན་
སྐུ་དང་འཁོར་ལོ་ཡིས། །སྒྱུར་བ་བཞིན་དང་གསེར་གཟུགས་བཞིན། །ཞེས་བྱ་བ་ནི་སྙིང་པོའི་དཔེའོ། །
སེམས་ཅན་ཁམས་ཀྱི་ཉོན་མོངས་སྦུབས། །མ་འབྲེལ་ཐོག་མ་མེད་པ་ནས། །སེམས་ཀྱི་རང་
བཞིན་དྲི་མེད་ནི། །ཐོག་མ་མེད་པ་ཡིན་པར་བརྗོད། །ཅེས་བྱ་བ་ནི་དཔེ་རྣམས་ཀྱི་མཚོན་པའི་དོན་
122



༤
རིན་ཆེན་ཡེ་ཤེས། །
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། པོད་དང་པོ།
ཏེ༑ མདོར་བསྡུ་ན་དེ་བཞིན་གཤེགས་པའི་སྙིང་པོའི་མདོ་ལས། དཔེར་བརྗོད་པ་བསྟན་པ་འདིས་
ནི་སེམས་ཅན་གྱི་ཁམས་མ་ལུས་པའི་ཐོག་མ་མེད་པའི་སེམས་ཅན་ཀུན་ནས་ཉོན་མོངས་པའི་ཆོས་
རྣམས་ནི་གློ་བུར་པ་ཉིད་ཡིན་ཏེ། སྤང་བར་བྱ་བར་རུང་བའི་ཕྱིར་དང༌། ཐོག་མ་མེད་པའི་སེམས་
རྣམ་པར་བྱང་བའི་ཆོས་རྣམས་ནི་ལྷན་ཅིག་སྐྱེས་པ་ཉིད་ཡིན་ཏེ། རྣམ་པར་དབྱེ་བ་མེད་པ་ཉིད་དམ།
བྲལ་བར་བྱ་བར་མི་རུང་བའི་ཕྱིར་རོ་ཞེས་བསྟན་ཏོ། །དེས་ན་མདོ་ལས། སེམས་ཀུན་ནས་ཉོན་
མོངས་པའི་ཕྱིར་སེམས་ཅན་རྣམས་ཀུན་ནས་ཉོན་མོངས་ལ། སེམས་རྣམ་པར་བྱང་བའི་ཕྱིར་ནི་
རྣམ་པར་དག་པ་ཡིན་ནོ། །ཞེས་གསུངས་སོ། ། །
དེ་ལ་གང་གི་དབང་དུ་བྱས་ནས་མདོར་བསྟན་གྱི་སྐབས་སུ། དྲི་མ་པད་མ་སྲོག་ཆགས། ཤེས་
པ་ལ་སོགས་པ་ཚིགས་སུ་བཅད་པ་ཕྱེད་ཀྱིས་དྲི་མ་པད་མའི་སྦུབས་ལ་སོགས་པ་དང་མཚུངས་པར་
བསྟན་ན། སེམས་ཀྱི་དྲི་མ་ཀུན་ནས་ཉོན་མོངས་པ་དེ་རྣམས་གང་ཞེ་ན། ཆགས་དང་སྡང་དང་
རྨོངས་དེའི་ཀུན་ལྡང་དྲག་དང་བག་ཆགས་དང་། །མཐོང་བསྒོམ་ལམ་སྤང་མ་དག་པ་དང་དག་
པའི་ས་ལ་བརྟེན་པ་ཡི། །དྲི་མ་རྣམ་དགུ་པད་མའི་སྦུབས་སོགས་དཔེས་ནི་རབ་བསྟན་ཏེ། །ཉེ་བའི་
ཉོན་མོངས་སྦུབས་ནི་དབྱེ་བས་བྱེ་བ་མཐའ་ཡས་འདས། །ཞེས་གསུངས་ཏེ། མདོར་བསྡུ་ན་ཉོན་
མོངས་པ་དགུ་པོ་འདི་དག་དེ་བཞིན་གཤེགས་པའི་ཁམས་རང་བཞིན་གྱིས་རྣམ་པར་དག་པ་ལའང་།
སངས་རྒྱས་ཀྱི་གཟུགས་ལ་སོགས་པ་ལ་པད་མའི་སྦུབས་ལ་སོགས་པ་ལྟར་གློ་བུར་བ་ཉིད་དུ་ཡོད་དོ། །
དགུ་གང་ཞེ་ན་འདི་ལྟ་སྟེ། འདོད་ཆགས་བག་ལ་ཉལ་གྱི་མཚན་ཉིད་ཉོན་མོངས་པ་དང༌། ཞེ་སྡང་
བག་ལ་ཉལ་གྱི་མཚན་ཉིད་ཉོན་མོངས་པ་དང་། གཏི་མུག་བག་ལ་ཉལ་གྱི་མཚན་ཉིད་ཉོན་མོངས་
པ་དང༌། འདོད་ཆགས་དང་ཞེ་སྡང་དང་གཏི་མུག་དྲག་པོ་ཀུན་ནས་ལྡང་བའི་མཚན་ཉིད་དང༌། མ་
རིག་པའི་བག་ཆགས་ཀྱི་སས་བསྡུས་པ་དང༌། མཐོང་བས་སྤང་བར་བྱ་བ་དང༌། བསྒོམ་པས་སྤང་
བར་བྱ་བ་དང་། མ་དག་པའི་ས་ལ་བརྟེན་པ་དང༌། དག་པའི་ས་ལ་བརྟེན་པའོ། །དེ་ལ་འཇིག་རྟེན་
པ་བྱིས་པའི་སྐྱེ་བོ་འདོད་པ་ལ་འདོད་ཆགས་དང་བྲལ་བའི་རྒྱུད་ལ་ཡོད་པའི་ཉོན་མོངས་པ་མི་གཡོ་
བའི་ལས་ཀྱི་འདུ་བྱེད་སོགས་པའི་རྒྱུ་གཟུགས་དང་གཟུགས་མེད་པའི་ཁམས་བསྒྲུབ་པར་བྱེད་པ་
གཉེན་པོ་འཇིག་རྟེན་ལས་འདས་པའི་ཡེ་ཤེས་ཀྱིས་གཞོམ་པར་བྱ་བ་གང་ཡིན་པ་དེ་རྣམས་ནི། འདོད་
I2



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
ཆགས་དང་ཞེ་སྡང་དང་གཏི་མུག་བག་ལ་ཉལ་གྱི་མཚན་ཉིད་ཅེས་བྱའོ། །འདོད་པ་ལ་འདོད་ཆགས་
དང་མ་བྲལ་བ་འདོད་ཆགས་དང་ཞེ་སྡང་ལ་སོགས་པ་ལ་སྤྱོད་པའི་སེམས་ཅན་གྱི་རྒྱུད་ལ་ཡོད་པ་
བསོད་ནམས་དང་བསོད་ནམས་མ་ཡིན་པའི་འདུ་བྱེད་སོགས་པའི་རྒྱུ་འདོད་པའི་ཁམས་འབའ་ཞིག་
སྒྲུབ་པར་བྱེད་པ། གཉེན་པོ་མི་སྡུག་པ་ལ་སོགས་པ་བསྒོམ་པའི་ཤེས་པས་གཞོམ་པར་བྱ་བ་གང་
ཡིན་པ་དེ་དག་ནི་འདོད་ཆགས་དང་ཞེ་སྡང་དང་གཏི་མུག་དྲག་པོས་ཀུན་ནས་ལྡང་བའི་མཚན་ཉིད་
ཅེས་བྱ་སྟེ། དྲག་ཅིང་མི་བཟད་པར་འདྲ་བས་གཅིག་ཏུ་བྱས་པ་ཡིན་ནོ། །ཉན་རང་དགྲ་བཅོམ་པའི་
རྒྱུད་ལ་ཡོད་པ། ཟག་པ་མེད་པའི་ལུས་འཇུག་པའི་རྒྱུ་དྲི་མ་མེད་པའི་ཡིད་ཀྱི་རང་བཞིན་གྱི་ལུས་
སྒྲུབ་པར་བྱེད་པ། གཉེན་པོ་དེ་བཞིན་གཤེགས་པའི་བྱང་ཆུབ་ཀྱི་ཡེ་ཤེས་ཀྱིས་གཞོམ་པར་བྱ་བ་
གང་ཡིན་པ་དེ་དག་ནི་མ་རིག་བག་ཆགས་ཀྱི་སས་བསྡུས་པ་ཞེས་བྱའོ། །སློབ་པ་ནི་རྣམ་པ་གཉིས་ཏེ།
སོ་སོའི་སྐྱེ་བོ་དང༌། འཕགས་པའོ། །དེ་ལ་སོ་སོའི་སྐྱེ་བོ་སློབ་པའི་རྒྱུད་ལ་ཡོད་པ། དངཔོ་འཇིག་
རྟེན་ལས་འདས་པའི་ཆོས་མཐོང་བས་གཞོམ་པར་བྱ་བ་གང་ཡིན་པ་དེ་དག་ནི་མཐོང་བས་སྤང་བར་
བྱ་བ་ཞེས་བྱའོ། །འཕགས་པའི་གང་ཟག་སློབ་པའི་རྒྱུད་ལ་ཡོད་པ། གཉེན་པོ་སྔར་ཇི་ལྟར་མཐོང་
བའི་འཇིག་རྟེན་ལས་འདས་པའི་ཆོས་བསྒོམ་པའི་ཤེས་པས་གཞོམ་པར་བྱ་བ་གང་ཡིན་པ་དེ་ནི་
བསྒོམ་པས་སྤང་བར་བྱ་བ་ཞེས་བྱའོ། །མཐར་ཐུག་པར་མ་གྱུར་བའི་བྱང་ཆུབ་སེམས་དཔའི་རྒྱུད་
ལ་ཡོད་ལ། ས་རྣམ་པ་བདུན་གྱི་ཡེ་ཤེས་ཀྱི་མི་མཐུན་པའི་ཕྱོགས། གཉེན་པོ་ས་བརྒྱད་པ་ལ་སོགས་
པ་ས་གསུམ་བསྒོམ་པའི་ཤེས་པས་གཞོམ་པར་བྱ་བ་གང་ཡིན་པ་དེ་དག་ནི་མ་དག་པའི་ས་ལ་
བརྟེན་པ་ཞེས་བྱའོ། །མཐར་ཐུག་པའི་བྱང་ཆུབ་སེམས་དཔའི་རྒྱུད་ལ་ཡོད་པ། བརྒྱད་པ་ལ་སོགས་
པའི་ས་གསུམ་བསྒོམ་པའི་ཤེས་པའི་མི་མཐུན་ཕྱོགས་རྡོ་རྗེ་ལྟ་བུའི་ཏིང་འཛིན་གྱི་ཡེ་ཤེས་ཀྱིས་
གཞོམ་པར་བྱ་བ་གང་ཡིན་པ་དེ་དག་ནི་དག་པའི་ས་ལ་བརྟེན་པ་ཞེས་བྱའོ། །གལ་ཏེ་དེ་ལྟར་ན་
བསྒོམ་སྤང་གི་ཉོན་མོངས་པ་དང་མ་དག་པ་དང་དག་པའི་ས་ལ་བརྟེན་པའི་དྲི་མ་ལ་ཁྱད་པར་
ཅི་ཡོད་ཅེ་ན། བྱང་ཆུབ་སེམས་དཔའི་ཕྱོགས་ནས་ཁྱད་པར་མེད་ཀྱང་། འདིར་བསྒོམ་སྤང་ནི་སྤྱིར་
འཕགས་པ་སློབ་པ་ཙམ་ལ་ཡོད་པའི་སྤང་བྱ་ཐུན་མོང་བ་ཡིན་ལ། མ་དག་པ་དང་དག་པའི་ས་ལ་
བརྟེན་པའི་དྲི་མ་ནི། བྱང་ཆུབ་སེམས་དཔའ་རྣམས་ཀྱི་སྤང་བྱ་ཐུན་མོང་མ་ཡིན་པའི་དབང་དུ་བྱས་
i24



པོད་དང་པོ།
རིན་ཆེན་ཡེ་ཤེས། །
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ།
པའོ། །གང་གིས་ན་དཔལ་ཕྲེང་གི་མདོ་ལས། ཉོན་མོངས་པ་ཐམས་ཅད་ཀྱི་སྒྲུབས་མཐའ་ཡས་
པས་དཀྲིས་པ་དེ་བཞིན་གཤེགས་པའི་སྙིང་པོ་ཞེས་འབྱུང་བ་ལྟར། རྒྱས་པར་ནི་བདག་ཉིད་བརྒྱད་
ཁྲི་བཞི་སྟོང་གི་རྣམ་པའི་རབ་ཏུ་དབྱེ་བས་དེ་བཞིན་གཤེགས་པའི་ཡེ་ཤེས་བཞིན་དུ་མཐའ་ཡས་
པར་འགྱུར་རོ། ། །
གལ་ཏེ་དེ་ལྟར་ན་འདིར་གྲངས་དགུར་བྱེད་པ་ཅི་སྟེ་ཞེ་ན། ཆགས་སོགས་ཉོན་མོངས་དགུ་
པོ་འདི། །མདོར་བསྡུས་ནས་ནི་གོ་རིམ་བཞིན། །པད་མའི་སྦུབས་ལ་སོགས་པ་ཡི། །དཔེ་དགུ་དག་
གིས་ཡང་དག་བསྟན། །འདིར་ནི་དགོས་པ་ལ་ལྟོས་ནས་སྤང་བྱ་རྣམས་ཀྱི་རིགས་བསྡུས་ཏེ་ཆགས་
པ་ལ་སོགས་པའི་ཉོན་མོངས་པ་དགུ་པོ་གོ་རིམ་བཞིན་དུ། པད་མའི་སྦུབས་ལ་སོགས་པའི་དཔེ་དགུ་
རྣམས་ཀྱིས་བསྟན་པ་ཡིན་ནོ། །དེས་ན་རིགས་བསྡུས་ན་དགུ་ཉིད་ཡིན་ལ། དེ་དག་རེ་རེ་ལའང་
གསལ་བའི་དབྱེ་བ་མཐའ་ཡས་པས་ན་མི་འགལ་བར་རྟོགས་པར་བྱའོ། །
དྲི་མ་འདི་དག་གང་ཟག་གང་ལ་ཡོད་ཅེ་ན། དྲི་འདི་དག་གིས་བྱིས་རྣམས་དང་། །དགྲ་བཅོམ་
སློབ་དང་བློ་ལྡན་རྣམས། །རིམ་བཞིན་བཞི་དང་གཅིག་དང་ནི། །གཉིས་དང་གཉིས་ཀྱིས་མ་དག་
ཉིད། །ཅེས་གསུངས་ཏེ། བཅོམ་ལྡན་འདས་ཀྱིས་སེམས་ཅན་ཐམས་ཅད་ནི་དེ་བཞིན་གཤེགས་པའི་
སྙིང་པོ་ཅན་ནོ། །ཞེས་བཀའ་སྩལ་པ་གང་ཡིན་པ་དེ་ལ། སེམས་ཅན་ཐམས་ཅད་ནི་མདོར་བསྡུས་
ན་རྣམ་པ་བཞིར་བརྗོད་དེ། འདི་ལྟ་སྟེ། སོ་སོའི་སྐྱེ་བོ་དང༌། དགྲ་བཅོམ་པ་དང་། སློབ་པ་དང༌།
བྱང་ཆུབ་སེམས་དཔའོ། །དེ་ལ་གང་ཟག་བཞི་པོ་འདི་དག་ཟག་པ་མེད་པའི་དབྱིངས་སུ་གོ་རིམ་ཇི་
ལྟ་བ་བཞིན་འདོད་ཆགས་ཀྱི་བག་ལ་ཉལ་ལ་སོགས་པ་ཉོན་མོངས་པ་བཞི་དང༌། མ་རིག་པའི་བག་
ཆགས་ཀྱི་ས་སྟེ་གཅིག་དང༌། མཐོང་བས་སྤང་བར་བྱ་བ་ལ་སོགས་པ་གཉིས་དང༌། མ་དག་པ་དང་
དག་པའི་ས་ལ་བརྟེན་པའི་དྲི་མ་གཉིས་ཀྱིས་མ་དག་པར་བསྟན་ཏོ། །དེའང་དྲི་མ་དེ་དང་དེ་རྣམས་
གང་ཟག་དེ་དང་དེ་རྣམས་ལ་སྤང་བྱར་གཙོ་ཆེར་ལྡན་པས་ཡིན་གྱི། སོ་སོར་ངེས་པས་ནི་མ་ཡིན་
ནོ༑ ༑གལ་ཏེ་པད་མའི་དཔེ་ལ་སོགས་པས་མཚོན་པའི་འདོད་ཆགས་ལ་སོགས་པའི་དྲི་མ་དགུ་པོ་
འདི་དག་རེ་རེས་ཀྱང༌། སངས་རྒྱས་ཀྱི་སྐུ་གཟུགས་ལ་སོགས་པས་མཚན་པའི་སྙིང་པོ་དགུ་ཅར་ལ་
སྒྲིབ་པར་བྱེད་པ་ཡིན་ན། ཅིའི་ཕྱིར་འདི་དག་གྲངས་དང་གོ་རིམ་བཞིན་དུ་བཞག་ཅེ་ན། བདེན་
སྒྲི
25



ཇོ་ནང་དཔེ་ཚོགས། །
སྤྱིའི་དེབ་སོ་གཅིག་པ།
མོད་ཀྱི་འདི་དག་བསྒྲིབ་བྱ་སྒྲིབ་བྱེད་སོ་སོར་ངེས་པར་བྱ་བའི་ཕྱིར་དཔེ་དོན་དུ་བཀོད་པ་ནི་མ་ཡིན་གྱི།
སྒྲིབ་བྱེད་ཀུན་ནས་ཉོན་མོངས་པ་དང་། བསྒྲིབ་བྱ་རྣམ་པར་བྱང་བ་འདི་རྣམས་ལ། དཔེ་དེ་རྣམས་
དང་ཆོས་མཐུན་པ་རེ་ཡོད་པས་དེའི་ཕྱིར་དཔེ་དོན་དུ་བཀོད་པ་ཡིན་ནོ། །དེ་ལྟར་ཆོས་མཐུན་པ་
ཉིད་ཡོད་པའི་ཕྱིར་སོ་སོར་དཔེར་བཀོད་པ་ཡིན་ན། ཡང་ཇི་ལྟར་འདོད་ཆགས་ལ་སོགས་པའི་ཉོན་
མོངས་པ་དགུ་པོ་འདི་དག་པད་མའི་སྦུབས་ལ་སོགས་པ་དང་འདྲ་བར་ཇི་ལྟར་རིག་པར་བྱ་ཞེ་ན། ཇི་
ལྟར་པད་མ་འདམ་སྐྱེས་དེ། །མདུན་དུ་གྱུར་་མ་ཐག་ནས་ཡིད་དགའ་བར་བྱེད་པ་དང༌། ཕྱི་ནས་(བརྙིངས་
པ་ན་)དགའ་བ་མེད་འགྱུར་བ། །འདོད་ཆགས་དགའ་བ་དེ་བཞིན་ནོ། །ཇི་ལྟར་སྲོག་ཆགས་སྦྲང་མ་
ནི༑ །ཤིན་ཏུ་འཁྲུགས་ཏེ་མདུང་བརྡེག་པས་ཟུག་ངུ་བསྐྱེད་པ་ལྟར། །དེ་བཞིན་ཞེ་སྡང་སྐྱེས་པ་ནི། །སྙིང་
ལ་སྡུག་བསྔལ་གྱིས་ཟུག་ངུ་བསྐྱེད་པར་བྱེད། །ཇི་ལྟར་འབྲས་སོགས་སྙིང་པོ་ནི། །ཕྱི་རོལ་སྦྱིན་པས་
བསྒྲིབས་པ་ལྟར། །དེ་བཞིན་སྙིང་པོའི་དོན་མཐོང་བ། །མ་རིག་སྒོ་ངའི་སྦུབས་ཀྱིས་སྒྲིབས། །ཇི་
ལྟར་མི་གཙང་བ་ཡིད་དུ་མི་འོང་བས་བློ་མི་མཐུན་པ། །དེ་བཞིན་འདོད་པ་ལ་འདོད་)ཆགས་དང་བཅས་རྣམས་
ཀྱི༑ །འདོད་ པ་ བསྟེན་པའི་རྒྱུ་ཡིན་ལ་དེས་ཡིད་མི་བདེ་བསྐྱེད་པའི་ཕྱིར། ། (དུག་གསུམ་གྱི་ཀུན་ནས་ལྡང་བ་
(དྲག་པོ་ནི་མི་གཙང་འདྲ། །ཇི་ལྟར་ནོར་ (གྱི་གཏེར་ནི་ ་མ་ཡིས་བསྒྲིབས་པས་ན། །དེ་ཡོད་པར)མི་ཤེས་པས་)
གཏེར་མི་ཐོབ་པ་ལྟར། །དེ་བཞིན་སྐྱེ་བོ་རྣམས་ལ་ རང་བྱུང་དེ་བཞིན་གཤེགས་པའི་སྙིང་པོ་ཡོད་པ)ཉིད། །མ་
རིག་བག་ཆགས་ས་ཡིས་བསྒྲིབས། །ཇི་ལྟར་མྱུག་སོགས་རིམ་སྐྱེ་བས། །ས་བོན་ཤུན་པ་གཅོད་
པ་འམ་ཉམས་པར་བྱེད་པ་)ལྟར། །དེ་ བཞིན་ དེ་ ཉིད་ མཐོང་ བ་ ཡིས། །མཐོང་ སྲངས་ རྣམས་ ནི་ ལྡོག་
པར་འགྱུར། །འཕགས་པའི་ལམ་ ་མཐོང་ལམ་དང་འབྲེལ་པ་ལས། །འཇིག་ཚོགས་སྙིང་པོ་བཅོམ་
རྣམས་ཀྱི། །བསྒོམ་ལམ་ཡེ་ཤེས་སྤང་བྱ་རྣམས། །གོས་ཧྲུལ་དག་དང་མཚུངས་ (ཏེ་རགས་པ་ཟད་པའི་ལྷག་
མ་ཡིན)པར་བསྟན། ། མ་དག་པའི་ས་བདུན་ལ་བརྟེན་དྲི་མ་ནི། །མངལ་སྦུབས་དྲི་མ་ (ཡོད་པའི་ལུས་ལ་རྒྱལ་
པོའི་ལུས་མི་མཐོང་བ་དེ་དག་ དང་ མཚུངས་རྣམ་པར་མི་རྟོག་པ་རང་གི་ངང་གིས་འཇུག་པ་མ་སྨིན་པ་ཡིན་ནོ། །མངལ་ སྦུབས་
བྲལ་ (བ་དང་འདྲ་བར་ས་བརྒྱད་པར་མི་རྟོག་པའི། །ཡེ་ཤེས་ ཐོབ་པ་ནི་རྣམ་པར་སྨིན་པ་ (སྟེ་བཙས་ནས་ཚར་བའི་
རྒྱལ་པོའི་ལུས་བཞིནནོ། ། (དག་པའི་ས་གསུམ་རྗེས་འབྲེལ་དྲི་མ་རྣམས། །མྱུར་ཏུ་སྤང་བར་ནུས་པས་ན་གསེར་གཟུགས་
ལ་)ས་འདམ་གོས་བཞིན་ཤེས་བྱ་སྟེ། །བདག་ཉིད་ཆེན་པོ་རྡོ་རྗེ་ལྟའི། །ཏིང་ངེ་འཛིན་གྱིས་གཞོམ་
126



།
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ།
པོད་དང་པོ།
རིན་ཆེན་ཡེ་ཤེས།
བྱ་ཡིན། །
དེ་ལྟར་ཆོས་མཐུན་(སེར་ལྷན་)པ་རྒྱས་པར་བརྗོད་ནས་མཇུག་བསྡུ་བ་ནི། དེ་ལྟར་ཆགས་སོགས་
དྲི་མ་དགུ། །པད་མ་ལ་སོགས་དག་དང་མཚུངས། །ཞེས་བསྟན་ཏོ། །
ཡང་དེ་བཞིན་གཤེགས་པའི་ཁམས་སངས་རྒྱས་ཀྱི་གཟུགས་ལ་སོགས་པ་དང་ཆོས་མཐུན་པར་
ཇི་ལྟར་རིག་པར་བྱ་ཞེ་ན། རང་བཞིན་གསུམ་གྱིས་བསྡུས་ཕྱིར་ཁམས། །སངས་རྒྱས་སོགས་དང་
ཆོས་མཚུངས་སོ། །ཞེས་གསུངས་ཏེ། སེམས་ཀྱི་རྣམ་པར་བྱང་བའི་ཁམས་དེ་བཞིན་གཤེགས་པའི་
སྙིང་པོ་རང་བཞིན་རྣམ་པ་གསུམ་གྱི་དབང་དུ་བྱས་ཏེ། སངས་རྒྱས་ཀྱི་གཟུགས་ལ་སོགས་པ་རྣམ་
པ་དགུ་དང་ཆོས་མཐུན་པར་རྟོགས་པར་བྱའོ། །རང་བཞིན་རྣམ་པ་གསུམ་གང་ཞེ་ན། འདི་ཡི་རང་
བཞིན་ཆོས་སྐུ་དང༌། །དེ་བཞིན་ཉིད་དང་རིགས་ཀྱང་སྟེ། །དེ་ནི་དཔེ་གསུམ་གཅིག་དང་ནི། །ལྔ་
རྣམས་ཀྱིས་ནི་ཤེས་པར་བྱ། །སངས་རྒྱས་ཀྱི་གཟུགས་དང་སྦྲང་རྩི་དང་འབྲུའི་སྙིང་པོའི་དཔེ་གསུམ་
གྱིས་ནི་ཁམས་དེ་ཆོས་སྐུའི་རང་བཞིན་དུ་ཤེས་པར་བྱའོ། །གསེར་གྱི་དཔེ་གཅིག་གིས་ནི་དེ་བཞིན་
ཉིད་ཀྱི་རང་བཞིན་དུའོ། །གཏེར་དང་ཤིང་དང་རིན་པོ་ཆེའི་སྐུ་དང་། འཁོར་ལོས་སྒྱུར་བ་དང༌། གསེར་
གྱི་གཟུགས་ཀྱི་དཔེ་ལྔས་ནི་སངས་རྒྱས་ཀྱི་སྐུ་གསུམ་བསྐྱེད་པའི་རིགས་ཀྱི་རང་བཞིན་དུའོ། །
དེ་ལ་དཔེ་གསུམ་གྱིས་མཚོན་པའི་ཆོས་ཀྱི་སྐུ་གང་ཞེ་ན། ཆོས་སྐུ་རྣམ་གཉིས་ཤེས་བྱ་སྟེ། །
ཆོས་དབྱིངས་ཤིན་ཏུ་དྲི་མེད་དང༌། །དེ་ཡི་རྒྱུ་མཐུན་ཟབ་པ་དང༌། །སྣ་ཚོགས་ཚུལ་ནི་སྟོན་པའོ། །
སངས་རྒྱས་རྣམས་ཀྱི་ཆོས་ཀྱི་སྐུ་ནི་རྣམ་པ་གཉིས་སུ་རྟོགས་པར་བྱ་སྟེ། དྲི་མ་མེད་པའི་ཆོས་ཀྱི་སྐུ་
དང༌། དེའི་རྒྱུ་མཐུན་པའི་ཆོས་ཀྱི་སྐུའོ། །དྲི་མ་མེད་པའི་ཆོས་ཀྱི་སྐུ་ནི་ཤིན་ཏུ་རྣམ་པར་དག་པའི་
ཆོས་ཀྱི་དབྱིངས་གློ་བུར་གྱི་དྲི་མ་མཐའ་དག་དང་བྲལ་བ་རྣམ་པར་མི་རྟོག་པའི་ཡེ་ཤེས་ཀྱི་སྤྱོད་ཡུལ་
གྱི་ཡུལ་ཏེ། དེའང་དེ་བཞིན་གཤེགས་པ་རྣམས་ཀྱིས་སོ་སོ་རང་གིས་རིག་པར་བྱ་བའི་ཆོས་ཀྱི་དབང་
དུ་བྱས་ཏེ། རྟོགས་པའི་ཆོས་ཀྱི་སྐུ་ཞེས་བྱའོ། །རྒྱུ་མཐུན་པའི་ཆོས་ཀྱི་སྐུ་ནི། དེ་ཐོབ་པའི་རྒྱུ་ཤིན་ཏུ་
རྣམ་པར་དག་པའི་ཆོས་ཀྱི་དབྱིངས་ཀྱི་རྟོགས་པའི་རྒྱུ་མཐུན་པ་སྟེ། གདུལ་བྱ་རང་རང་གི་སྐལ་བ་)ཇི་ལྟ་
བར་སེམས་ཅན་གཞན་ལ་ ་ཟབ་པ་དང་རྒྱ་ཆེ་བའི་ཆོས་ཀྱི་རྣམ་པར་རིག་པ་འབྱུང་བའོ། །དེའང་བསྟན་པའི་
ཆོས་ཀྱི་དབང་དུ་བྱས་ཏེ། བསྟན་པའི་ཆོས་ཀྱི་སྐུ་ཞེས་རིག་པར་བྱའོ། །བསྟན་པ་ཡང་རྣམ་པ་གཉིས་
127



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
ཏེ༑ ཕྲ་བ་དང༌། རྒྱ་ཆེན་པོའི་རྣམ་པར་འཇོག་པའི་ཚུལ་གྱིས་དབྱེ་བ་ལས་ཏེ། འདི་ལྟ་སྟེ། དོན་དམ་
པའི་བདེན་པའི་དབང་དུ་བྱས་ནས། བྱང་ཆུབ་སེམས་དཔའི་སྡེ་སྣོད་ཟབ་མོའི་ཆོས་ཀྱི་ཚུལ་སྙིང་
པོའི་དོན་གཙོ་བོར་སྟོན་པ་དང༌། ཀུན་རྫོབ་ཀྱི་བདེན་པའི་དབང་དུ་བྱས་ཏེ། མདོ་དང་དབྱངས་
ཀྱིས་བསྙད་པ་དང༌། ལུང་དུ་བསྟན་པ་དང༌། ཚིགས་སུ་བཅད་པ་དང༌། ཆེད་དུ་བརྗོད་པ་དང༌།
གླེང་གཞི་དང༌། རྟོགས་པ་བརྗོད་པ་དང༌། དེ་ལྟ་བུ་བྱུང་བ་དང༌། སྐྱེས་པ་རབས་དང་། ཤིན་ཏུ་རྒྱས་
པ་དང༌། རྨད་དུ་བྱུང་བ་དང༌། གཏན་ལ་ཕབ་པའི་སྡེ་སྟེ། གསུང་རབ་ཡན་ལག་བཅུ་གཉིས་ལ་
སོགས་པ་རྣམ་པ་དུ་མར་སྣ་ཚོགས་པའི་ཆོས་རྣམ་པར་འཇོག་པའི་ཚུལ་སྟོན་བའོ། ། །
དེ་ལྟར་ཆོས་ཀྱི་སྐུའི་རབ་ཏུ་དབྱེ་བ་བསྟན་ནས། ཆོས་ཀྱི་སྐུ་དེ་ཉིད་སངས་རྒྱས་ཀྱི་གཟུགས་
ལ་སོགས་པ་དང་ཆོས་མཐུན་པ་ཉིད་གསུངས་པ། འཇིག་རྟེན་འདས་ཕྱིར་འཇིག་རྟེན་ན། །འདི་
ལ་དཔེ་ནི་མི་དམིགས་པས། །དེ་བཞིན་གཤེགས་པ་ཉིད་དང་ཁམས། །འདྲ་བ་ཉིད་དུ་བསྟན་པ་
ཡིན། །ཕྲ་མོ་ཟབ་མོའི་ཚུལ་བསྟན་ནི། །སྦྲང་རྩི་རོ་གཅིག་པ་བཞིན་ཏེ། །རྣམ་པ་སྣ་ཚོགས་ཚུལ་
བསྟན་ནི། །སྣ་ཚོགས་སྐྲུན་སྙིང་བཞིན་ཤེས་བྱ། །ཞེས་ཏེ། རྟོགས་པའི་ཆོས་ཀྱི་སྐུ་འདི་ནི་འཇིག་
རྟེན་ཐམས་ཅད་ལས་འདས་པའི་ཕྱིར། འཇིག་རྟེན་ན་འདི་ལ་དཔེ་མེད་པས་དེ་བཞིན་གཤེགས་པ་
ཉིད་དང་ཆོས་ཀྱི་སྐུའི་ངོ་བོ་ཁམས་རང་བཞིན་གྱིས་རྣམ་པར་དག་པ་འདྲ་བ་ཉིད་དུ་བསྟན་པ་ཡིན་
ནོ༑ ༑་བསྟན་པའི་ཆོས་ཀྱི་སྐུ་ལ་དོན་དམ་པའི་བདེན་པ་རྟོགས་པར་དཀའ་བས་ན་ཕྲ་མོ་ཟབ་མོའི་ཚུལ་
བསྟན་པ་ནི་བརྗོད་བྱ་སྟོང་པ་ཉིད་དུ་རོ་གཅིག་པས་སྦྲང་རྩི་དངར་བར་རོ་གཅིག་པ་བཞིན་ནོ། །ཀུན་
རྫོབ་ཀྱི་བདེན་པས་ཐབས་རྒྱ་ཆེན་པོ་གདུལ་བྱ་དང་མཐུན་པར་རྣམ་པ་སྣ་ཚོགས་པའི་ཚུལ་བསྟན་
པ་ནི། ཤུན་པ་སྣ་ཚོགས་པའི་སྦུབས་ན་འབྲུའི་སྙིང་པོ་སྣ་ཚོགས་པ་ཡོད་པ་བཞིན་ཤེས་པར་བྱའོ། །
ཡང་ན་ཤུན་པ་སྣ་ཚོགས་པའི་སྦུབས་སེལ་བ་བཞིན་དུ་ཐབས་སྣ་ཚོགས་དེ་དག་གིས་ཉོན་མོངས་
པའི་སྦུབས་སྣ་ཚོགས་པ་སེལ་བར་ཤེས་པར་བྱའོ། །དེ་ལྟར་སངས་རྒྱས་ཀྱི་གཟུགས་དང་སྦྲང་རྩི་
དང་སྙིང་པོའི་དཔེ་གསུམ་གྱིས་ནི། དེ་བཞིན་གཤེགས་པའི་ཆོས་ཀྱི་སྐུས་ལུས་པ་མེད་པའི་སེམས་
ཅན་གྱི་ཁམས་ཁྱབ་པའི་དོན་གྱི་དབང་དུ་བྱས་ནས་སེམས་ཅན་འདི་དག་དེ་བཞིན་གཤེགས་པའི་
སྙིང་པོ་ཅན་ཡིན་ནོ་ཞེས་བསྟན་ཏོ། །གང་ཞིག་དེ་བཞིན་གཤེགས་པ་ཆོས་ཀྱི་སྐུ་ལས་ཕྱི་རོལ་ཏུ་
128



རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ།
རིན་ཆེན་ཡེ་ཤེས།
| པོད་དང་པོ།
གྱུར་པའི་སེམས་ཅན་དེ་དག་ནི་འགའ་ཡང་སེམས་ཅན་གྱི་ཁམས་ན་མེད་དེ། ནམ་མཁའི་ཁམས་ལ་
གཟུགས་ཀྱི་ཁམས་བཞིན་ནོ། །དེ་སྐད་དུ་མདོ་སྡེའི་རྒྱན་ལས། ཇི་ལྟར་ནམ་མཁའ་རྟག་ཏུ་ཀུན་སོང་
འདོད། །དེ་བཞིན་འདི་ཡང་རྟག་ཏུ་ཀུན་སོང་འདོད། །ཇི་ལྟར་ནམ་མཁའ་གཟུགས་གྱུར་ཀུན་ཏུ་སོང་། །
དེ་བཞིན་འདི་ཡང་སེམས་ཅན་ཚོགས་ཀུན་སོང་། །ཞེས་གསུངས་སོ། །
དེ་བཞིན་ཉིད་གསེར་དང་མཚུངས་པར་བསྟན་པ། རང་བཞིན་འགྱུར་བ་མེད་པ་དང༌། །དགེ་
དང་རྣམ་པར་དག་པའི་ཕྱིར། །དེ་བཞིན་ཉིད་འདི་གསེར་གྱི་ནི། །གཟུགས་དང་མཚུངས་པར་བརྗོད་
པ་ཡིན། །ཞེས་གསུངས་སོ། །སེམས་གང་ཡིན་པ་ཉོན་མོངས་པ་དང་སྡུག་བསྔལ་མཐའ་ཡས་པ་
དང་རྗེས་སུ་འབྲེལ་ཡང་། རང་བཞིན་གྱིས་འོད་གསལ་བ་ཉིད་ཀྱིས་རྣམ་པར་འགྱུར་བ་ལ་མི་བརྟེན་
པ་དེའི་ཕྱིར་གསེར་བཟང་པོ་བཞིན་དུ། གཞན་དུ་མི་འགྱུར་བའི་དོན་གྱིས་དེ་བཞིན་ཉིད་ཅེས་
བརྗོད་དོ། །དེའང་ལོག་པ་ཉིད་དུ་ངེས་པའི་རྒྱུ་ཅན་གྱི་སེམས་ཅན་ཐམས་ཅད་ལ་ཡང་དེ་བཞིན་
ཉིད་རང་བཞིན་ཁྱད་པར་མེད་དུ་ཟིན་ཀྱང་། གློ་བུར་གྱི་ཉོན་མོངས་པ་མཐའ་དག་རྣམ་པར་དག་པ་
ལས་གྱུར་པ་དེ་བཞིན་གཤེགས་པ་ཞེས་བྱ་བའི་གྲངས་སུ་འགྲོ་སྟེ། དེས་ན་འདི་གསེར་གྱི་དཔེ་གཅིག་
གིས་དེ་བཞིན་ཉིད་ལ་དབྱེར་མེད་པའི་དོན་གྱི་དབང་དུ་བྱས་ནས། མདོ་ལས། དེ་བཞིན་གཤེགས་
པའི་དེ་བཞིན་ཉིད་སེམས་ཅན་དེ་དག་གི་སྙིང་པོ་ཡིན་ནོ། །ཞེས་བསྟན་པ་ཡིན་ནོ། །སེམས་ཀྱི་རང་
བཞིན་རྣམ་པར་དག་པ་གཉིས་སུ་མེད་པའི་ཆོས་ཉིད་ཉེ་བར་བཟུང་ནས་བཅོམ་ལྡན་འདས་ཀྱིས་ཇི་
སྐད་དུ་བཀའ་སྩལ་པ་ནི། ཡེ་ཤེས་སྣང་བ་རྒྱན་གྱི་མདོ་ལས། འཇམ་དཔལ་དེ་ལ་དེ་བཞིན་གཤེགས་
པས་ནི་བདག་ཏུ་སྨྲ་བའི་ལེན་པ་རྩ་བ་ཡིན་པར་ཡོངས་སུ་ཤེས་ནས། བདག་རྣམ་པར་དག་པས་སེམས་
ཅན་རྣམ་པར་དག་པ་རྗེས་སུ་རྟོགས་པར་གྱུར་ཏེ། བདག་རྣམ་པར་དག་པ་གང་ཡིན་པ་དང་སེམས་
ཅན་ཐམས་ཅད་རྣམ་པར་དག་པ་གང་ཡིན་པ་དེ་ནི་གཉིས་སུ་མེད་དེ། གཉིས་སུ་བྱར་མེད་ལ།
གཉིས་སུ་མེད་པའི་དོན་གང་ཡིན་པ་དེ་ནི་སྐྱེ་བ་མེད་པ་དང་འགག་པ་མེད་པ་ཡིན་ནོ། །ཞེས་གསུངས་
པ་དང༌། གཟུངས་ཀྱི་དབང་ཕྱུག་རྒྱལ་པོས་ཞུས་པའི་མདོ་ལས། དེ་ལ་དེ་བཞིན་གཤེགས་པས་
བདག་ཉེ་བར་ལེན་པའི་རྩ་བ་ཡོངས་སུ་ཤེས་ནས། བདག་རྣམ་པར་དག་པས་སེམས་ཅན་རྣམ་པར་
དག་པར་རྟོགས་སོ། །བདག་རྣམ་པར་དག་པ་གང་ཡིན་པ་དང༌། སེམས་ཅན་རྣམ་པར་དག་པ་གང་
129



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
ཡིན་པ་འདི་ནི་གཉིས་སུ་མེད་དེ་གཉིས་སུ་བྱར་མེད་དོ་ཞེས་གསུངས་པ་དང༌། ཆོས་ཐམས་ཅད་
འབྱུང་བ་མེད་པར་བསྟན་པའི་མདོ་ལས། སེམས་ཅན་རང་བཞིན་བྱང་ཆུབ་ཉིད་དུ་གསུངས། །བྱང་
ཆུབ་རང་བཞིན་སེམས་ཅན་ཐམས་ཅད་དེ། །སེམས་ཅན་རྣམས་དང་བྱང་ཆུབ་གཉིས་མ་ཡིན། །
དེ་ལྟར་ཤེས་ནས་སྐྱེས་བུ་མཆོག་ཏུ་འགྱུར། །ཞེས་གསུངས་པ་དང༌། ཀླུའི་རྒྱལ་པོ་རྒྱ་མཚོས་ཞུས་པའི་
མདོ་ལས། ཆོས་དབྱིངས་རང་བཞིན་ངོ་བོ་གང་ལགས་དེ། །སེམས་ཅན་ཁམས་ཀྱི་རང་བཞིན་ངོ་བོ་
ལགས། །སེམས་ཅན་ཁམས་ཀྱི་རང་བཞིན་ངོ་བོ་གང་། །སངས་རྒྱས་ཆོས་ཀྱི་རང་བཞིན་ངོ་བོ་སྟེ། །
སངས་རྒྱས་ཆོས་ཀྱི་རང་བཞིན་ངོ་བོ་གང་། །དེ་ནི་ཆོས་ཀུན་རང་བཞིན་ངོ་བོ་ཉིད། །ཅེས་གསུངས་
སོ༑ ༑མདོ་སྡེའི་རྒྱན་ལས་ཀྱང༌། དེ་བཞིན་ཉིད་ནི་ཐམས་ཅད་ལ། །ཁྱད་པར་མེད་ཀྱང་དག་གྱུར་
པས། །དེ་བཞིན་གཤེགས་ཉིད་དེ་ཡི་ཕྱིར། །འགྲོ་ཀུན་དེ་ཡི་སྙིང་པོ་ཅན། །ཞེས་གསུངས་སོ། །
རིགས་ཀྱི་ངོ་བོའི་དབང་དུ་བྱས་ཏེ་དཔེ་གཉིས་དང་ཆོས་མཐུན་པ་གསུངས་པ། གཏེར་དང་
འབྲས་བུའི་ཤིང་བཞིན་དུ། །རིགས་དེ་རྣམ་གཉིས་ཤེས་བྱ་སྟེ། །ཐོག་མེད་རང་བཞིན་གནས་པ་
དང༌། །ཡང་དག་བླངས་པ་མཆོག་ཉིད་དོ། །ཞེས་ཏེ། རང་བཞིན་དུ་གནས་པའི་རིགས་ནི་ཐོག་མ་
མེད་པ་ནས་གནས་པའི་རིན་པོ་ཆེའི་གཏེར་ལྟ་བུ་སྟེ། འབད་རྩོལ་གྱིས་མ་བསྒྲུབས་པའི་རང་བཞིན་
བཟང་པོ་ཐོག་མ་ཉིད་ནས་གནས་པས་སོ། །རྒྱས་པའམ་སྒྲུབས་པའི་རིགས་ནི་འབྲས་བུ་བཟང་པོ་
ཅན་གྱི་བསྐྱེད་ཤིང་བཞིན་ཏེ། འབད་པས་སྒྲུབས་པ་དང་རྐྱེན་གྱིས་འཕེལ་བར་འགྱུར་བས་སོ། །
རིགས་དེའི་ནུས་པའི་དབང་དུ་བྱས་ཏེ། དཔེ་གསུམ་དང་ཆོས་མཐུན་པ་གསུངས་པ། རིགས་
འདི་གཉིས་ལ་སངས་རྒྱས་ཀྱི། །སྐུ་གསུམ་ཐོབ་པར་འདོད་པ་ཡིན། །དང་པོས་སྐུ་ནི་དང་པོ་སྟེ། །
གཉིས་པ་ཡིས་ནི་ཕྱི་མ་གཉིས། །ངོ་བོ་ཉིད་སྐུ་མཛེས་པ་ནི། །རིན་ཆེན་སྐུ་འདྲར་ཤེས་བྱ་སྟེ། །རང་
བཞིན་གྱིས་ནི་བྱས་མིན་དང་། །ཡོན་ཏན་རིན་ཆེན་གཏེར་ཡིན་ཕྱིར། །ཆོས་ཆེན་རྒྱལ་སྲིད་ཆེ་ལྡན་ཕྱིར། །
རྫོགས་ལོངས་འཁོར་ལོས་སྒྱུར་བཞིན་ནོ། །གཟུགས་བརྙན་གྱི་ནི་རང་བཞིན་ཕྱིར། །སྤྲུལ་པ་གསེར་
གྱི་གཟུགས་ལྟ་བུ། །ཞེས་བྱ་སྟེ། རང་བཞིན་དུ་གནས་པའི་རིགས་ཀྱིས་ཆོས་ཀྱི་སྐུ་འཐོབ་སྟེ། དེ་
ཉིད་དྲི་མ་ཐམས་ཅད་ཀྱིས་རྣམ་པར་དག་པ་ནི་དག་པ་གཉིས་ལྡན་གྱི་ཆོས་སྐུ་ཡིན་ལ། དེ་རྣམ་པར་
མི་རྟོག་པ་བསྒོམས་པའི་མཐུས་ཡེ་ཤེས་ཀྱི་ཚོགས་ཡོངས་སུ་རྫོགས་པ་ན་དེ་འཐོབ་པའི་ཕྱིར་རོ། །
130



རིན་ཆེན་ཡེ་ཤེས། །
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། པོད་དང་པོ།
ཡང་དག་པར་བླངས་པའི་རིགས་ཀྱིས་ནི་གཟུགས་ཀྱི་སྐུ་འཐོབ་པ་ཡིན་ཏེ། ཐར་པའི་རྒྱུར་གྱུར་པའི་
དགེ་བ་བསྒྲུབས་ཤིང་སྨོན་ལམ་རྒྱ་ཆེན་པོ་བཏབས་པས་བསོད་ནམས་ཀྱི་ཚོགས་ཡོངས་སུ་རྫོགས་ཏེ།
སངས་རྒྱས་པ་ན་དག་པ་དང་མ་དག་པའི་གདུལ་བྱ་ལ་གཟུགས་སྐུ་གཉིས་སུ་སྣང་བའི་ཕྱིར་རོ། །དེ་
ལྟར་སྐུ་གསུམ་ལས་ངོ་བོ་ཉིད་ཀྱི་སྐུ་ནི་རིན་པོ་ཆེའི་སྐུ་ལྟ་བུ་སྟེ། ཡོན་ཏན་རང་བཞིན་གྱིས་ལྡན་པ་
ཡིན་གྱི་རྐྱེན་གྱིས་གསར་དུ་བསྒྲུབས་པ་མ་ཡིན་པའི་ཕྱིར་དང་། སྟོབས་བཅུ་ལ་སོགས་པ་ཡོན་ཏན་
རིན་པོ་ཆེ་རྣམས་ཀྱི་གཏེར་དུ་གྱུར་པ་ཡིན་པའི་ཕྱིར་རོ། །ལོངས་སྤྱོད་རྫོགས་པའི་སྐུ་ནི་འཁོར་ལོས་
སྒྱུར་བའི་རྒྱལ་པོ་བཞིན་ཏེ། ཐེག་པ་ཆེན་པོའི་ཆོས་ཀྱི་རྒྱལ་སྲིད་ཆེན་པོ་དང་ལྡན་པའི་ཕྱིར་རོ། །སྤྲུལ་
པའི་སྐུ་ནི་གསེར་ལས་བྱས་པའི་སྲོག་ཆགས་ཀྱི་གཟུགས་ལྟ་བུ་སྟེ། ལོངས་སྐུའི་གཟུགས་བརྙན་ཡིན་
པའམ། རྟོག་པ་མེད་ཀྱང་གདུལ་བྱའི་བློ་ངོར་གང་འདུལ་གྱི་སྐུ་གཟུགས་བརྙན་ལྟ་བུ་འཆར་བའི་ཕྱིར་
རོ༑ ༑་དེའི་ཕྱིར་དེ་ལྟར་ན་གཏེར་དང་། ལྗོན་ཤིང་དང༌། རིན་པོ་ཆེའི་སྐུ་དང་། འཁོར་ལོས་སྒྱུར་བ་དང་།
གསེར་གྱི་གཟུགས་ཏེ་དཔེ་ལྷག་མ་ལྔ་པོ་འདི་དག་གིས་ནི་སངས་རྒྱས་ཀྱི་སྐུ་རྣམ་པ་གསུམ་བསྐྱེད་
པའི་རིགས་ཡོད་པའི་དབང་དུ་བྱས་ཏེ། དེ་བཞིན་གཤེགས་པའི་ཁམས་སེམས་ཅན་འདི་དག་ཐམས་
ཅད་ཀྱི་སྙིང་པོར་བསྟན་པ་ཡིན་ནོ། །དེ་བཞིན་གཤེགས་པ་ཉིད་ནི་སངས་རྒྱས་ཀྱི་སྐུ་རྣམ་པ་གསུམ་
གྱིས་རབ་ཏུ་ཕྱེ་བ་ཡིན་ཏེ། དེས་ན་དེ་བཞིན་གཤེགས་པའི་ཁམས་ནི་སྐུ་གསུམ་པོ་དེ་ཐོབ་པའི་རྒྱུ་
ཡིན་པས་ཁམས་ཀྱི་དོན་ནི་རིགས་ཀྱི་སྐབས་འདིར་རྒྱུའི་དོན་ཏོ། །གང་གི་ཕྱིར་མདོ་ལས། དེ་ལས་
ཡང་སེམས་ཅན་ཐམས་ཅད་ལ་དེ་བཞིན་གཤེགས་པའི་ཁམས་གྲུབ་པའི་སྙིང་པོར་གྱུར་པ་ཡོད་མོད་ཀྱི།
སེམས་ཅན་དེ་དག་གིས་ཤེས་པ་མ་ཡིན་ནོ། །ཞེས་གསུངས་སོ། །དེ་སྐད་དུ་ཆོས་མངོན་པ་ཐེག་པ་
ཆེན་པོའི་མདོ་ལས། ཐོག་མ་མེད་དུས་ཅན་གྱི་ཁམས། །ཆོས་རྣམས་ཀུན་གྱི་གནས་ཡིན་ཏེ། །དེ་ཡོད་
པས་ན་འགྲོ་ཀུན་དང༌། །མྱ་ངན་འདས་པའང་ཐོབ་པ་ཡིན། །ཞེས་གསུངས་སོ། །དེ་ལ་ཇི་ལྟར་ན་
ཐོག་མ་མེད་པའི་དུས་ཅན་ཡིན་ཞེ་ན། དཔལ་ཕྲེང་གིས་ཞུས་པའི་མདོ་ལས། དེ་བཞིན་གཤེགས་པའི་
སྙིང་པོ་ཉིད་ཀྱི་དབང་དུ་བགྱིས་ནས། བཅོམ་ལྡན་འདས་ཀྱིས་སྔོན་གྱི་མཐའ་མེད་དོ་ཞེས་བཤད་
ཅིང་བཏགས་སོ། །ཞེས་གསུངས་སོ། །ཁམས་ཞེས་བྱ་བ་ནི་ཇི་སྐད་དུ་དེ་ཉིད་ལས། བཅོམ་ལྡན་
འདས་དེ་བཞིན་གཤེགས་པའི་སྙིང་པོ་འདི་ནི་དོན་དམ་པའི་ཆོས་ཀྱི་སྙིང་པོ་ལགས་སོ། །ཆོས་ཀྱི་སྐུའི་
13



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ། །
སྙིང་པོ་ལགས་སོ། །འཇིག་རྟེན་ལས་འདས་པའི་ཆོས་ཀྱི་སྙིང་པོ་ལགས་སོ། །རང་བཞིན་གྱིས་ཡོངས་
སུ་དག་པའི་ཆོས་ཀྱི་སྙིང་པོ་ལགས་སོ། །བཅོམ་ལྡན་འདས་དེ་བཞིན་གཤེགས་པའི་སྙིང་པོ་ནི་རང་
བཞིན་གྱིས་ཡོངས་སུ་དག་པ་གློ་བུར་གྱི་ཉེ་བའི་ཉོན་མོངས་པས་ཉེ་བར་ཉོན་མོངས་པ་འདི་ནི་དེ་
བཞིན་གཤེགས་པའི་ཡུལ་ཏེ་བསམ་གྱིས་མི་ཁྱབ་པོ་སྙམ་བདག་བགྱིད་དོ། །ཞེས་གསུངས་སོ། །ཆོས་
རྣམས་ཀུན་གྱི་གནས་ཡིན་ཏེ། །ཞེས་བྱ་བ་ནི་ཇི་སྐད་དུ་དེ་ཉིད་ལས། བཅོམ་ལྡན་འདས་དེ་ལྟ་ལགས་
པས། དེ་བཞིན་གཤེགས་པའི་སྙིང་པོ་ནི་ཐ་དད་དུ་མི་གནས་ཤིང་འབྲེལ་ལ་སྦུབས་ལས་གྲོལ་བའི་
ཤེས་པ་ཅན་དག་གི་གཞི་དང་རྟེན་དང་གནས་ལགས་སོ། །བཅོམ་ལྡན་འདས་འདི་ལྟར་དེ་བཞིན་
གཤེགས་པའི་སྙིང་པོ་ནི། འབྲེལ་མ་མཆིས་ཤིང་ཐ་དད་དུ་གནས་ལ། ཤེས་པ་གྲོལ་མ་ལགས་པ་ཕྱི་
རོལ་གྱི་འདུས་བྱས་ཀྱི་གཞི་དང་རྟེན་དང་གནས་ཀྱང་ལགས་སོ། །ཞེས་གསུངས་སོ། །དེ་ཡོད་ན་
ནི་འགྲོ་ཀུན་དང་། །ཞེས་བྱ་བ་ནི་ཇི་སྐད་དུ་དེ་ཉིད་ལས། བཅོམ་ལྡན་འདས་དེ་བཞིན་གཤེགས་པའི་
སྙིང་པོ་མཆིས་ན་འཁོར་བ་ཞེས་མཆི་ན་ནི་ཚིག་དེ་རིགས་པ་ལགས་སོ། །ཞེས་གསུངས་སོ། །མྱ་ངན་
འདས་པ་ཐོབ་པར་འགྱུར། །ཞེས་བྱ་བ་ནི། ཇི་སྐད་དུ་མདོ་དེ་ཉིད་ལས། བཅོམ་ལྡན་འདས་གལ་ཏེ་
དེ་བཞིན་གཤེགས་པའི་སྙིང་པོ་མ་མཆིས་ན་ནི་སྡུག་བསྔལ་ལ་སྐྱོ་བ་དང༌། མྱ་ངན་ལས་འདས་པ་
ལ་འདོད་ཅིང་དོན་དུ་གཉེར་བ་དང༌། སྨོན་པའང་མ་མཆིས་པར་འགྱུར་རོ། །ཞེས་པ་དང༌། བཅོམ་
ལྡན་འདས་དེ་བཞིན་གཤེགས་པའི་སྙིང་པོ་དེ་ནི་སྡུག་བསྔལ་ལའང་སྐྱོ་བ་དང་། མྱ་ངན་ལས་འདས་
པ་ལ་ཡང་འདོད་ཅིང་དོན་དུ་གཉེར་བ་དང་སྨོན་པར་འོས་སོ། །ཞེས་གསུངས་སོ། །དེ་ལྟར་ན་གོང་
དུ་བསྟན་པའི་དེ་བཞིན་གཤེགས་པའི་སྙིང་པོ་ཤིན་ཏུ་རྟོགས་དཀའ་བས་སེམས་ཅན་ཐམས་ཅད་
ལ་ཡོད་པར་རྒྱུ་མཚན་གང་གིས་ངེས་པར་བྱ་ཞེ་ན། ཆོས་ཀྱི་སྐུ་དེ་ལྟར་རྒྱ་ཆེ་བ་དང༌། དེ་བཞིན་
གཤེགས་པ་དང་དབྱེར་མེད་པའི་མཚན་ཉིད། ངེས་པའི་རིགས་ཀྱི་རང་བཞིན། དེ་བཞིན་གཤེགས་
པའི་སྙིང་པོ་དེ་ཡང་། ཐམས་ཅད་ཀྱི་ཚེ་ཐམས་ཅད་ལ་ཁྱད་པར་མེད་པའི་ཚུལ་དུ་ཡོད་དོ། །ཞེས་བྱ་
བར་ནི་ཆོས་ཉིད་ཚད་མར་བྱས་ནས་བལྟ་བར་བྱ་སྟེ། དེ་སྐད་དུ་དེ་བཞིན་གཤེགས་པའི་སྙིང་པོའི་
མདོ་ལས། རིགས་ཀྱི་བུ་འདི་ནི་ཆོས་རྣམས་ཀྱི་ཆོས་ཉིད་དེ། དེ་བཞིན་གཤེགས་པ་རྣམས་བྱུང་ཡང་
རུང་མ་བྱུང་ཡང་རུང་སྟེ། སེམས་ཅན་འདི་དག་ནི་དེ་བཞིན་གཤེགས་པའི་སྙིང་པོ་ཅན་ནོ། །ཞེས་
132



རིན་ཆེན་ཡེ་ཤེས། །
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། པོད་དང་པོ།
གསུངས་པ་ཡིན་ནོ། །ཆོས་ཉིད་གང་ཡིན་པ་དེ་ཉིད་ནི་འདིར་གང་གིས་དེ་ལྟ་བུ་ཁོ་ནར་འགྱུར་གྱི། དེ་
གཞན་དུ་མི་འགྱུར་རོ། །ཞེས་བྱ་བའི་རིགས་པ་དང་སྦྱོར་བ་དང་ཐབས་ཡིན་ཏེ། ཐམས་ཅད་དུ་སེམས
ངེས་པར་བརྟགས་པ་དང༌། སེམས་ཡང་དག་པར་ཤེས་པ་ནི་ཆོས་ཉིད་རྟེན་དང་། ཆོས་ཉིད་རིགས་
པ་ཡིན་ནོ། །
དེ་ནི་རྟོག་གེའི་བློས་བསམ་པར་མི་བྱ་རྣམ་པར་བརྟག་པར་མི་བྱའི་ལྷག་པར་མོས་པར་བྱ་བ་
འབའ་ཞིག་ཏུ་ཟད་དེ། འདི་ལྟར།རང་བྱུང་རྣམས་ཀྱི་དོན་དམ་དེ། །དད་པ་ཉིད་ཀྱིས་རྟོགས་བྱ་ཡིན། །
ཉི་མའི་དཀྱིལ་འཁོར་འོད་འབར་བ། མིག་མེད་པས་ནི་མཐོང་བ་མེད། །ཅེས་གསུངས་ཏེ། མདོར་
བསྡུ་ན་གང་ཟག་བཞི་པོ་འདི་ནི་དེ་བཞིན་གཤེགས་པའི་སྙིང་པོ་མཐོང་བ་ལ་མིག་དང་མི་ལྡན་པར་
རྣམ་པར་གཞག་པ་ཡིན་ཏེ། བཞི་གང་ཞེ་ན་འདི་ལྟ་སྟེ། སོ་སོའི་སྐྱེ་བོ་དང༌། ཉན་ཐོས་དང་། རང་
སངས་རྒྱས་དང༌། ཐེག་པ་ལ་གསར་དུ་ཞུགས་པའི་བྱང་ཆུབ་སེམས་དཔའ་ཏེ་ཇི་སྐད་དུ་དཔལ་ཕྲེང་
གིས་ཞུས་པའི་མདོ་ལས། བཅོམ་ལྡན་འདས་དེ་བཞིན་གཤེགས་པའི་སྙིང་པོ་ནི་སེམས་ཅན་འཇིག་
ཚོགས་ལ་ལྟ་བར་ལྷུང་བ་དག་དང༌། ཕྱིན་ཅི་ལོག་གིས་ཉམས་པར་གྱུར་པ་དག་དང༌། སྟོང་པ་ཉིད་
ལ་སེམས་གཡེངས་པ་རྣམས་ཀྱི་སྤྱོད་ཡུལ་མ་ལགས་སོ། །ཞེས་གསུངས་པ་ཡིན་ནོ། །དེ་ལ་འཇིག་
ཚོགས་ལ་ལྟ་བར་ལྟུང་བ་ནི་བྱིས་པ་སོ་སོའི་སྐྱེ་བོ་ལ་བརྗོད་དེ། འདི་ལྟར་དེ་དག་ནི་གཏན་དུ་ཕུང་
པོ་ལ་སོགས་པའི་ཆོས་ཟག་པ་དང་བཅས་པ་རྣམས་ལ་བདག་དང་བདག་གི་བ་ཉིད་དུ་ཁས་བླངས་
ནས་ངར་འཛིན་པ་དང་ང་ཡིར་འཛིན་པ་ལ་མངོན་པར་ཞེན་པས་འཇིག་ཚོགས་འགགས་པ་ཟག་པ་
མེད་པའི་དབྱིངས་ལ་ལྷག་པར་མོས་པར་མི་ནུས་པ་དག་སྟེ། དེ་དག་གིས་ཐམས་ཅད་མཁྱེན་པའི་
ཡུལ་དེ་བཞིན་གཤེགས་པའི་སྙིང་པོ་རྟོགས་པར་ལྟ་ག་ལ་འགྱུར་ཏེ་འདི་ནི་གནས་མེད་དོ། །དེ་ལ་
ཕྱིན་ཅི་ལོག་ལ་མངོན་པར་དགའ་བ་ནི་ཉན་ཐོས་དང་རང་སངས་རྒྱས་དག་ལ་བརྗོད་དེ། དེ་ཅིའི་
ཕྱིར་ཞེ་ན། འདི་ལྟར་དེ་དག་ཀྱང་དེ་བཞིན་གཤེགས་པའི་སྙིང་པོ་རྟག་པ་ཉིད་དུ་བསྒོམ་པར་བྱ་བ་
ལས། སླར་དེ་ལ་རྟག་པའི་འདུ་ཤེས་བསྒོམ་པ་ལས་བཟློག་ནས་མི་རྟག་པའི་འདུ་ཤེས་སུ་བསྒོམ་པ་
ལ་མངོན་པར་དགའ་བ་ཉིད་དང་། དེ་བཞིན་གཤེགས་པའི་སྙིང་པོ་བདེ་བར་བསྒོམ་བར་བྱ་བ་ལས།
སླར་དེ་བདེ་བའི་འདུ་ཤེས་སུ་བསྒོམ་པར་བྱ་བ་ལས་བཟློག་ནས། སྡུག་བསྔལ་བའི་འདུ་ཤེས་སུ་
i3



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
བསྒོམ་པ་ལ་མངོན་པར་དགའ་བ་ཉིད་དང་། དེ་བཞིན་གཤེགས་པའི་སྙིང་པོ་བདག་ཏུ་བསྒོམ་པར་
བྱ་ལས། སླར་དེ་ལ་བདག་གི་འདུ་ཤེས་བསྒོམ་པ་ལས་བཟློག་ནས་བདག་མེད་པའི་འདུ་ཤེས་
བསྒོམ་པ་ལ་མངོན་པར་དགའ་བ་ཉིད་དང༌། དེ་བཞིན་གཤེགས་པའི་གཙང་བ་བསྒོམ་པར་བྱ་བ་
ལས། སླར་དེ་གཙང་བའི་འདུ་ཤེས་བསྒོམ་པ་ལས་བཟློག་ནས་མི་གཙང་བའི་འདུ་ཤེས་བསྒོམ་པ་
ལ་མངོན་པར་དགའ་བ་ཉིད་ཀྱི་ཕྱིར་རོ། །དེ་ལྟར་རྣམ་གྲངས་འདིས་ན་ཆོས་ཀྱི་སྐུ་ལ་རྟག་པ་ལ་
སོགས་པའི་ཕ་རོལ་ཏུ་ཕྱིན་པ་བཞི་དང་ལྡན་པའི་ཆོས་ཀྱི་སྐུ་ཐོབ་པ་དང་འགལ་བའི་མི་རྟག་པ་ལ་
སོགས་པའི་ལམ་ལ་མངོན་པར་དགའ་བའི་ཕྱིར་མཆོག་ཏུ་རྟག་པ་དང༌། བདེ་བ་དང༌། གཙང་བའི་
མཚན་ཉིད་ཀྱི་ཁམས་དེ་ཉིད་ནི། ཉན་ཐོས་དང་རང་སངས་རྒྱས་ཐམས་ཅད་ཀྱི་སྤྱོད་ཡུལ་མ་ཡིན་
ནོ༑ ༑ཞེས་བཤད་པ་ཡིན་ནོ། །ཇི་ལྟར་དེ་བཞིན་གཤེགས་པའི་སྙིང་པོ་དེ། ཕྱིན་ཅི་ལོག་ལ་མངོན་
པར་དགའ་བའི་མི་རྟག་པ་དང༌། སྡུག་བསྔལ་བ་དང་བདག་མེད་པ་དང༌། མི་སྡུག་པའི་འདུ་ཤེས་
ཅན་རྣམས་ཀྱི་སྤྱོད་ཡུལ་མ་ཡིན་པ་དེ་ལྟར་རྒྱས་པར་ཡོངས་སུ་མྱ་ངན་ལས་འདས་པ་ཆེན་པོའི་
མདོར་བཅོམ་ལྡན་འདས་ཀྱིས་རྫིང་གི་ཆུའི་ནོར་བུའི་དཔེས་བསྒྲུབས་ཏེ་འདི་ལྟ་སྟེ། དགེ་སློང་དག་
དཔེར་ན་སོ་ཀའི་དུས་ལ་བབ་པ་ན་སྐྱེ་བོ་དག་ཁྲུས་རས་བཅིངས་ཏེ། རང་རང་གི་རྒྱན་དང་སྤྱོད་པ་
དག་གིས་ཆུ་ལ་རྩེའོ། དེ་ནས་དེར་གཅིག་གིས་རིགས་དང་ལྡན་པའི་ནོར་བུ་བེ་དྷཱརྨ་ཆུའི་ནང་དུ་
བཞག་པ་དེ་ནས་བེ་དཱུརྱའི་དོན་དུ། དེ་དག་ཐམས་ཅད་རྒྱན་བཞག་ནས་ཞུགས་པར་གྱུར་ཏོ། །དེ་
ནས་དེ་ན་ཡོད་པའི་གསེག་མའམ་གྱོ་མོ་དེ་དག་ལ་ནོར་བུའོ་སྙམ་ནས་བཟུང་སྟེ། བདག་གིས་ནོར་
བུ་རྙེད་དོ་སྙམ་སྟེ་ཕྱུང་ངོ༌། །ཕྱུང་ནས་ཀྱང་རྫིང་བུའི་འགྲམ་དུ་བལྟས་པ་ན། འདི་ནི་ནོར་བུ་མ་ཡིན་
ནོ་སྙམ་པའི་འདུ་ཤེས་རབ་ཏུ་འཇུག་གོ །རྫིང་གི་ཆུ་དེ་ཡང་ནོར་བུའི་མཐུས་ནོར་བུའི་འོད་དང་འདྲ་
བར་སྣང་ངོ༌། །དེ་དག་དེ་ལྟར་སྣང་བའི་ཆུ་དེ་མཐོང་ནས། ཨེ་མའོ་ནོར་བུའོ་སྙམ་པའི་འདུ་ཤེས་
རབ་ཏུ་ཞུགས་སོ། །དེ་ནས་དེ་ལ་ཐབས་མཁས་ཤིང་ཡིད་གཞུངས་པ་གཅིག་གིས་ནོར་བུ་དེ་ཁོ་ན་
བཞིན་དུ་རྙེད་དེ། ཕྱུང་བར་གྱུར་ཏོ། །དགེ་སློང་དག་དེ་བཞིན་དུ་ནོར་བུ་ལྟར་ཆོས་ཀྱི་དེ་ཁོ་ན་ཉིད་
མི་ཤེས་པ་ཁྱེད་ཀྱིས། ཐམས་ཅད་མི་རྟག་པ་དང༌། ཐམས་ཅད་སྡུག་བསྔལ་བ་དང༌། ཐམས་ཅད་
བདག་མེད་པ་དང་ཐམས་ཅད་མི་སྡུག་པའོ། །ཞེས་བསྒོམས་ཤིང་བསྒོམས་པ་མང་དུ་བྱས་ཤིང་ལན་
134



རིན་ཆེན་ཡེ་ཤེས།
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། ། པོད་དང་པོ།
མང་དུ་བྱས་པས་ཉེ་བར་བཞག་པ་དེ་ཐམས་ཅད་དོན་མེད་དོ་དགེ་སློང་དག་དེའི་ཕྱིར་རྫིང་གི་གསེག་
མ་དང་གྱོ་མོ་རྣམ་པར་གནས་པ་ལྟར་མི་འགྱུར་བར་ཁྱེད་ཅག་ཐབས་ལ་མཁས་པར་གྱིས་ཤིག དགེ་
སློང་དག་ཁྱེད་ཀྱིས་གང་དང་གང་ཐམས་ཅད་མི་རྟག་པ་དང་། ཐམས་ཅད་སྡུག་བསྔལ་བ་དང་། ཐམས་
ཅད་བདག་མེད་པ་དང༌། ཐམས་ཅད་མི་གཙང་བའོ་ཞེས་བསྒོམས་ཤིང་བསྒོམས་ལ། མང་དུ་བྱས་
ཤིང་ལན་མང་དུ་བྱས་པ་དེ་ཉིད་ལ་རྟག་པ་དང་བདེ་བ་དང་སྡུག་པ་དང་བདག་ཉིད་ཡོད་པ་ཡིན་
ནོ༑ ༑ཞེས་གསུངས་པས། རྒྱས་པར་ཆོས་ཀྱི་དེ་ཁོ་ན་ཉིད་དམ་པར་རྣམ་པར་གཞག་པ་ལས་བརྩམས་
ཏེ༑ ཕྱིན་ཅི་ལོག་ཏུ་གྱུར་པ་བསྟན་པ་ནི་མདོ་ཇི་ལྟ་བ་བཞིན་དུ་རྟོགས་པར་བྱའོ། །ཡང་མདོ་དེ་ཉིད་
ལས། རིགས་ཀྱི་བུ་གཞན་ཡང༌། སྔོན་བ་ར་ན་སིར་ཆོས་ཀྱི་འཁོར་ལོ་བསྐོར་བ་ན། མི་རྟག་པ་དང་།
སྡུག་བསྔལ་བ་དང༌། སྟོང་པ་དང༌། བདག་མེད་པར་བསྟན་ཏོ། །རྩྭ་མཆོག་གི་གྲོང་ཁྱེར་འདིར་ཆོས་
ཀྱི་འཁོར་ལོ་བསྐོར་བ་ན། རྟག་པ་དང་། བདེ་བ་དང་། བདག་དང་། ཡོངས་སུ་དག་པ་བསྟན་ཏོ། །
ཞེས་གསུངས་པས། བཀའ་དང་པོར་མི་རྟག་པ་བསྒོམ་བ་ལ་སོགས་པས་འཁོར་བ་ལ་ཡིད་འབྱུང་བ་
ཉིད་བསྟན་ནས། བཀའ་ཐ་མར་ནི་དོན་དམ་པའམ་ཆོས་ཀྱི་སྐུ་ལས་བརྩམས་ཏེ། རྟག་པ་ལ་སོགས་
པ་གསུངས་པ་ཡིན་ནོ། །དེས་ན་མི་རྟག་པ་ལ་སོགས་པར་འཛིན་པའི་བློ་ཅན་རྣམས་ཀྱིས། རྟག་པ་
ལ་སོགས་པའི་བདག་ཉིད་ཀྱི་ཆོས་ཀྱི་སྐུ་རྟོགས་པ་མ་ཡིན་ནོ། །དེ་ལ་སྟོང་པ་ཉིད་ལ་སེམས་རྣམ་
པར་གཡེངས་པ་ནི། ཐེག་པ་ལ་གསར་དུ་ཡང་དག་པར་ཞུགས་པའི་བྱང་ཆུབ་སེམས་དཔའ་སྟོང་པ་
ཉིད་ཀྱི་དོན་གྱི་ཚུལ་དེ་བཞིན་གཤེགས་པའི་སྙིང་པོ་ལས་ཉམས་པ་དག་ལ་བརྗོད་དོ། །གང་དག་
ཡོད་པའི་ཆོས་ཉིད་དུས་ཕྱིས་རྒྱུན་ཆད་ཅིང་ཞིག་པ་ཡོངས་སུ་མྱ་ངན་ལས་འདས་པའོ་ཞེས་དངོས་པོ་
གཞིག་པའི་ཕྱིར་སྟོང་པ་ཉིད་ཀྱི་རྣམ་པར་ཐར་པའི་སྒོ་འདོད་པའམ། ཡང་གང་དག་གང་ཞིག་རྟོགས་
པར་བྱ་བ་དང་བསྒོམ་པར་བྱ་བ་སྟོང་པ་ཉིད་ཅེས་བྱ་བ། གཟུགས་ལ་སོགས་པ་ལས་ཐ་དད་པའི་
དངོས་པོ་ཡོད་པ་ཡིན་ནོ། །ཞེས་སྟོང་པ་ཉིད་དུ་དམིགས་པས་སྟོང་པ་ཉིད་ལ་བརྟེན་པའོ། །དེས་ན་
རང་བྱུང་རྣམས་ཀྱི་དོན་དམ་དེ་བཞིན་གཤེགས་པའི་སྙིང་པོ་དེ་ནི། བཅོམ་ལྡན་འདས་ཀྱི་གསུང་ལ་
ཡིད་ཆེས་པའི་དད་པ་ཉིད་ཀྱིས་རྟོགས་པར་བྱ་བ་ཡིན་ཏེ། སངས་རྒྱས་ཁོ་ནའི་སྤྱོད་ཡུལ་ཡིན་པའི་
ཕྱིར་རོ། །དེ་ལྟར་ཡང་མྱ་ངན་ལས་འདས་པ་ཆེན་པོའི་མདོ་ལས་། རིགས་ཀྱི་བུ་སངས་རྒྱས་ཀྱི་རང་
135



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
བཞིན་ནི་སངས་རྒྱས་ཉག་གཅིག་གིས་མཁྱེན་གྱི། ཉན་ཐོས་དང་རང་སངས་རྒྱས་རྣམས་ཀྱིས་ནི་མ་
ཡིན་ནོ། །ཞེས་པ་དང༌། དཔལ་ཕྲེང་གིས་ཞུས་པའི་མདོ་ལས། བཅོམ་ལྡན་འདས་དེ་བཞིན་གཤེགས་
པའི་སྙིང་པོ་ནི་དེ་བཞིན་གཤེགས་པའི་སྤྱོད་ཡུལ་ལགས་ཏེ། ཉན་ཐོས་དང་རང་སངས་རྒྱས་ཐམས་
ཅད་ཀྱི་སྤྱོད་ཡུལ་མ་ལགས་སོ། །ཞེས་པ་དང༌། བཅོམ་ལྡན་འདས་དེ་བཞིན་གཤེགས་པའི་སྙིང་
པོ་སྟོང་པ་ཉིད་ཤེས་པ་རྣམ་པ་གཉིས་ལ་ནི། ཉན་ཐོས་ཆེན་པོ་དག་ཀྱང་བཅོམ་ལྡན་འདས་ལ་ཡིད་
ཆེས་པས་འཇུག་པར་བས་ཏེ། ཞེས་གསུངས་པ་ནས་སངས་རྒྱས་ཀྱི་གསུང་ལ་ཡིད་ཆེས་པའི་དད་
པས་རྟོགས་པར་བྱ་བ་ཁོ་ནར་ཟད་དོ། ། ད་
དེ་ལ་སྟོང་པ་ཉིད་ཀྱི་ཚུལ་དུ་བརྗོད་པ། དེ་བཞིན་གཤེགས་པའི་སྙིང་པོ་དེ་ལྟར་རྟོགས་པར་དཀའ་
བ་དེའི་རང་བཞིན་ཇི་ལྟ་བུ་ཞེ་ན། འདི་ལ་བསལ་བྱ་ཅི་ཡང་མེད། །གཞག་པར་བྱ་བ་ཅུང་ཟད་མེད། །
ཡང་དག་ཉིད་ལ་ཡང་དག་ལྟ། །ཡང་དག་མཐོང་ན་རྣམ་པར་གྲོལ། །རྣམ་དབྱེ་བཅས་པའི་མཚན་
ཉིད་ཅན། །གློ་བུར་དག་གིས་ཁམས་སྟོང་གིས། །རྣམ་དབྱེ་མེད་པའི་མཚན་ཉིད་ཅན། །བླ་མེད་ཆོས་
ཀྱིས་སྟོང་མ་ཡིན། །ཞེས་གསུངས་ཏེ། འདིས་ཅི་བསྟན་ཅེ་ན། གང་གི་ཕྱིར། རང་བཞིན་གྱིས་ཡོངས་
སུ་དག་པ་དེ་བཞིན་གཤེགས་པའི་ཁམས་འདི་ལ། བསལ་བར་བྱ་བ་ཀུན་ནས་ཉོན་མོངས་པའི་རྒྱུ་
མཚན་ནི་འགའ་ཡང་མེད་དེ། གདོད་མ་ནས་གློ་བུར་བའི་དྲི་མ་དང་བྲལ་བ་ནི་འདིའི་རང་བཞིན་ཡིན་
པའི་ཕྱིར་རོ། །འདི་ལ་རྣམ་པར་བྱང་བའི་རྒྱུ་མཚན་གསར་དུ་གཞག་པར་བྱ་བ་ཅུང་ཟད་ཡོད་པ་
མ་ཡིན་ཏེ། ཡོན་ཏན་རྣམ་པར་དབྱེ་བ་མེད་པའི་ཆོས་དག་པའི་ཆོས་ཉིད་ནི་རང་བཞིན་ཡིན་པའི་
ཕྱིར་རོ། །དེ་བས་ན་ཁམས་དེ་ནི་རྣམ་པར་དབྱེ་བ་དང་བཅས་པ་སྟེ། བྲལ་བར་བྱ་བར་རུང་བའི་
མཚན་ཉིད་ཅན་གློ་བུར་གྱི་དྲི་མ་དག་གིས་སྟོང་པ་ཡིན་ལ། རྣམ་པར་དབྱེ་བ་མེད་པ་སྟེ་བྲལ་བར་བྱ་
བར་མི་རུང་བའི་མཚན་ཉིད་ཅན། བླ་ན་མེད་པའི་སངས་རྒྱས་ཀྱི་ཆོས་བསམ་གྱིས་མི་ཁྱབ་པ་གང་
གཱའི་ཀླུང་གི་བྱེ་མ་ལས་འདས་པ་རྣམས་ཀྱིས་སྟོང་པ་མ་ཡིན་ནོ། །དེས་ན་དཔལ་ཕྲེང་གིས་ཞུས་པའི་
མདོ་ལས། བཅོམ་ལྡན་འདས་དེ་བཞིན་གཤེགས་པའི་སྙིང་པོ་ཉོན་མོངས་པ་ཐམས་ཅད་ཀྱི་སྦུབས་
དང་ཐ་དད་དུ་གནས་པ། མ་གྲོལ་བས་ཤེས་པ་རྣམས་ཀྱིས་སྟོང་པ་དང་། བཅོམ་ལྡན་འདས་དེ་བཞིན་
གཤེགས་པའི་སྙིང་པོ་སངས་རྒྱས་ཀྱི་ཆོས་ཐ་དད་དུ་མི་གནས་ཤིང༌། གྲོལ་བས་ཤེས་པ་བསམ་
136



རིན་ཆེན་ཡེ་ཤེས། །
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ།
པོད་དང་པོ།
གྱིས་མི་ཁྱབ་པ་གང་གཱའི་ཀླུང་གི་བྱེ་མ་ལས་འདས་པ་སྙེད་དག་གིས་མི་སྟོང་པ་ལགས་སོ། །ཞེས་
གསུངས་སོ། །དེ་ལྟར་ན་གང་ཞིག་གང་ན་མེད་པ་དེ་ནི་དེས་སྟོང་ངོ༌། ། ཞེས་ཡང་དག་པར་རྗེས་སུ་
མཐོང་ལ། གང་ཞིག་དེ་ལྟར་ལྷག་མར་གྱུར་པ་དེ་ནི་དེ་ལ་རྟག་པར་ཡོད་དོ་ཞེས་ཡང་དག་པ་ཇི་ལྟ་
བ་བཞིན་དུ་ཤེས་སོ། །ཚིགས་སུ་བཅད་པ་འདི་གཉིས་ཀྱིས་ནི་སྒྲོ་འདོགས་པ་དང་སྐུར་བ་འདེབས་
པའི་མཐའ་དང་བྲལ་བའི་ཕྱིར། ཕྱིན་ཅི་མ་ལོག་པ་སྟོང་པ་ཉིད་ཀྱི་མཚན་ཉིད་བསྟན་ཏོ། །དེ་ལ་
གང་དག་སྟོང་པ་ཉིད་ཀྱི་ངང་ཚུལ་ཉིད་འདི་ལ་སེམས་ཕྱིན་ཅི་ལོག་ཏུ་རྣམ་པར་གཡེང་ཞིང་རྣམ་པར་
འཕྲོ་ལ། མཉམ་པར་མི་འཇོག་ཅིང་རྩེ་གཅིག་ཏུ་མི་འགྱུར་བ་དེས་ན། དེ་དག་སྟོང་པ་ཉིད་ལ་སེམས་
རྣམ་པར་གཡེངས་པ་ཞེས་བརྗོད་དོ། །དེ་ལ་དོན་དམ་པ་སྟོང་པ་ཉིད་ཀྱི་ཡེ་ཤེས་མེད་པར་ནི་རྣམ་
པར་རྟོག་པ་མེད་པའི་དབྱིངས་རྟོགས་ཤིང་མངོན་དུ་བྱ་བར་མི་ནུས་སོ། །འདི་ལ་དགོངས་ནས་གསུངས་
པ་ནི། དཔལ་ཕྲེང་གི་མདོ་ལས། བཅོམ་ལྡན་འདས་དེ་བཞིན་གཤེགས་པའི་སྙིང་པོ་ཤེས་པ་ཉིད་
ནི་དེ་བཞིན་གཤེགས་པ་རྣམས་ཀྱི་སྟོང་པ་ཉིད་ཀྱི་ཡེ་ཤེས་ལགས་ཏེ། དེ་བཞིན་གཤེགས་པའི་སྙིང་
པོ་ནི་ཉན་ཐོས་དང་རང་སངས་རྒྱས་ཐམས་ཅད་ཀྱིས་སྔོན་མ་མཐོང་མ་རྟོགས་ལགས་སོ། །ཞེས་
རྒྱས་པར་གསུངས་སོ། །མདོ་དེ་ཉིད་ལས། བཅོམ་ལྡན་འདས་དེ་བཞིན་གཤེགས་པའི་སྙིང་པོ་འདི་ནི།
དམ་པའི་ཆོས་ཀྱི་དབྱིངས་ཀྱི་སྙིང་པོ་ལགས་སོ། །ཆོས་ཀྱི་སྐུའི་སྙིང་པོ་ལགས་སོ། །ཞེས་གསུངས་ཏེ།
དེ་བཞིན་གཤེགས་པའི་སྙིང་པོ་དེ་ཇི་ལྟར་ཆོས་ཀྱི་སྐུའི་སྙིང་པོ་ཡིན་པ་དེ་ལྟར་ནི་འཇིག་ཚོགས་ལ་ལྟ་
བར་ལྷུང་བ་རྣམས་ཀྱི་སྤྱོད་ཡུལ་མ་ཡིན་པར་བརྗོད་དེ། ཆོས་ཀྱི་དབྱིངས་རྟོགས་པ་ནི་ལྟ་བའི་གཉེན་
པོ་ཡིན་པའི་ཕྱིར་རོ། །མདོ་དེ་ཉིད་ལས། འཇིག་རྟེན་ལས་འདས་པའི་ཆོས་ཀྱི་སྙིང་པོ་ལགས་སོ། །
ཞེས་གསུངས་ཏེ། ཇི་ལྟར་ཆོས་ཀྱི་སྐུ་འཇིག་རྟེན་ལས་འདས་པའི་ཆོས་ཀྱི་སྙིང་པོ་ཡིན་པ་དེ་ལྟར་ནི།
ཕྱིན་ཅི་ལོག་ལ་མངོན་པར་དགའ་བ་རྣམས་ཀྱི་སྤྱོད་ཡུལ་མ་ཡིན་ནོ། །ཞེས་བརྗོད་དེ། འཇིག་རྟེན་
ལས་འདས་པའི་ཆོས་ཀྱི་སྐུ་ནི་མི་རྟག་པ་ལ་སོགས་པ་འཇིག་རྟེན་པའི་ཆོས་ཀྱི་གཉེན་པོར་བསྟན་
པའི་ཕྱིར་རོ། །མདོ་དེ་ཉིད་ལས། རང་བཞིན་གྱིས་ཡོངས་སུ་དག་པའི་ཆོས་ཀྱི་སྐུའི་སྙིང་པོ་ལགས་སོ། །
ཞེས་གསུངས་ཏེ། ཇི་ལྟར་རང་བཞིན་གྱིས་ཡོངས་སུ་དག་པའི་ཆོས་ཀྱི་སྙིང་པོ་ཡིན་པ་དེ་ལྟར་ནི་
སྟོང་པ་ཉིད་ལ་སེམས་རྣམ་པར་གཡེངས་པ་རྣམས་ཀྱི་སྤྱོད་ཡུལ་མ་ཡིན་ནོ། །ཞེས་བརྗོད་དེ། དེ་
i37



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
རྣམ་པར་དག་པའི་ཡོན་ཏན་གྱི་ཆོས་རྣམ་པར་དབྱེ་བ་མེད་པ། འཇིག་རྟེན་ལས་འདས་པའི་ཆོས་ཀྱི་
སྐུར་རབ་ཏུ་ཕྱེ་བ་རྣམས་ནི། གློ་བུར་གྱི་དྲི་མས་སྟོང་པའི་རང་བཞིན་ཡིན་པའི་ཕྱིར་རོ། །དེ་ལ་ཚུལ་
གཅིག་པའི་ཆོས་ཀྱི་དབྱིངས་དང་ཐ་མི་དད་པའི་ཡེ་ཤེས་ཀྱི་སྒོ་རྟོགས་ནས་འཇིག་རྟེན་ལས་འདས་
པའི་ཆོས་ཀྱི་སྐུ་རང་བཞིན་གྱིས་ཡོངས་སུ་དག་པ་ལ་ལྟ་བ་གང་ཡིན་པ་འདི་ནི། འདིར་གང་གིས་ས་
བཅུ་ལ་གནས་པའི་བྱང་ཆུབ་སེམས་དཔས་དེ་བཞིན་གཤེགས་པའི་སྙིང་པོ་ཅུང་ཟད་མཐོང་ངོ༌། །
ཞེས་བསྟན་པ་ཡིན་ནོ། །སངས་རྒྱས་ཀྱི་ཡང་དག་པ་ཇི་ལྟ་བ་བཞིན་གྱི་ཡེ་ཤེས་ཀྱིས་ཀུན་མཐོང་བར་
འདོད་དེ། དེ་སྐད་དུ་ནི། སྤྲིན་མཐོངས་མཁའ་ལ་ཉི་བཞིན་འདིར་ཁྱོད་ཕྱོགས་གཅིག་བློ་གྲོས་ཅན། །
བློ་མིག་དག་པའི་འཕགས་རྣམས་ཀྱིས་ཀྱང་ཐམས་ཅད་མཐོང་མ་ལགས། །བཅོམ་ལྡན་འདས་ཁྱོད་
ཆོས་སྐུ་གང་དག་བློ་གྲོས་མཐའ་ཡས་པ། །ཤེས་བྱ་མཐའ་མེད་མཁའ་དབྱིངས་ཁྱབ་པ་དེ་དག་
གིས་ཀུན་མཐོང་། །ཞེས་གསུངས་སོ། །མྱ་ངན་ལས་འདས་པའི་མདོ་ལས་ཀྱང་གསུངས་ཏེ། དམུས་
ལོང་གིས་གཟུགས་མི་མཐོང་ཡང་མིག་ཅན་གྱིས་མཐོང་བ་དཔེར་མཛད་ནས། སངས་རྒྱས་ཀྱི་རང་
བཞིན་ཡང་དེ་དང་འདྲ་སྟེ། སེམས་ཅན་ཐམས་ཅད་ཀྱི་མི་མཐོང་མོད་ཀྱི་བྱང་ཆུབ་སེམས་དཔའ་ས་
བཅུ་པས་ནི་ཕྱོགས་ཙམ་ཞིག་མཐོང་ལ། དེ་བཞིན་གཤེགས་པས་ནི་མ་ལུས་པ་གཟིགས་སོ། །བྱང་
ཆུབ་སེམས་དཔའ་ས་བཅུ་པས་སངས་རྒྱས་ཀྱི་རང་བཞིན་ལ་མཚན་མོའི་གཟུགས་ལྟ་བུར་མཐོང་
ངོ་༑ ༑དེ་བཞིན་གཤེགས་པས་ནི་ཉིན་པར་གྱི་གཟུགས་ལྟ་བུར་གཟིགས་སོ། །ཞེས་པ་དང་། གཞན་
ཡང་ཤེས་ལ་ཅུང་ཟད་མཐོང་བ་ཡོད་དོ། །ས་བཅུ་ལ་གནས་པའི་བྱང་ཆུབ་སེམས་དཔའ་དག་སེམས་
ཅན་ཐམས་ཅད་ལ་སངས་རྒྱས་ཀྱི་རང་བཞིན་ཡོད་པར་ཤེས་ཀྱང་གསལ་བར་མི་མཐོང་བ་ནི་ཟླ་ཉི་
མོ་མི་མཐོང་བ་དང་འདྲའོ། །གཞན་ཡང་མཐོང་བ་ཡང་མཐོང་ལ་ཤེས་ཀྱང་ཤེས་པ་ནི་སངས་རྒྱས་
བཅོམ་ལྡན་འདས་སོ་དེ་ནི་གཟིགས་པ་དང་མཁྱེན་པ་ཞེས་བྱའོ། །ཞེས་བཤད་དོ། ། དང་པོ་ན་
སྨྲས་པ། གལ་ཏེ་དེ་བཞིན་གཤེགས་པའི་སྙིང་པོ་ནི་དེ་ལྟར་ཆགས་པ་མེད་པའི་མཐར་ཕྱིན་པའི་
ས་ལ་གནས་པའི་མཆོག་འཕགས་པའི་མཆོག་རྣམས་ཀྱིའང་ཐམས་ཅད་ཡུལ་མ་ཡིན་ན། ཁམས་འདི་
ལྟ་བའམ་རྟོགས་པར་དཀའ་བ་དེས་ན་བྱིས་པའི་སྐྱེ་བོ་ལས་བརྩམས་ཏེ་བསྟན་པ་འདིས་ཅི་བྱ་ཞེ་ན།
བསྟན་པའི་དགོས་པ་བསྡུས་པའི་ཚིགས་སུ་བཅད་པ་བཅུ་གཉིས་ཏེ། མདོར་བསྟན་པའི་ཚིགས་སུ་
138



རིན་ཆེན་ཡེ་ཤེས། ། རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། པོད་དང་པོ།
བཅད་པ་བཅུ་གཉིས་ཀྱི། དང་པོས་དྲིས་ལ། གཉིས་པས་ནི་ལན་བསྟན་ཏེ། སྤྲིན་དང་རྨི་ལམ་སྒྱུ་
བཞིན་དེ་དང་དེར། །ཤེས་བྱ་ཐམས་ཅད་རྣམ་ཀུན་སྟོང་པ་ཞེས། །གསུངས་ནས་མང་འདིར་རྒྱལ་
རྣམས་སེམས་ཅན་ལ། །སངས་རྒྱས་སྙིང་པོ་ཡོད་ཅེས་ཅི་སྟེ་གསུངས། །སེམས་ཞུམ་སེམས་ཅན་
དམན་ལ་བརྙས་པ་དང་། །ཡང་དག་མིན་འཛིན་ཡང་དག་ཆོས་ལ་སྐུར། །བདག་ཆགས་ལྷག་པའི་
སྐྱོན་ལྔ་གང་དག་ལ། །ཡོད་པ་དེ་དག་དེ་སྤང་དོན་དུ་གསུངས། །ཞེས་གསུངས་ཏེ། མདོར་བསྟན་པའི་
ཚིགས་སུ་བཅད་པ་གཉིས་པོའི་དོན་ནི། མདོར་བསྡུས་ཏེ་ཚིགས་སུ་བཅད་པ་བཅུས་རིག་པར་བྱ་བ་
ལས་དྲི་བའི་དོན་ལ་ཚིགས་སུ་བཅད་པ་གསུམ་སྟེ། ཡང་དག་མཐའ་ནི་འདུས་བྱས་ཀྱིས། །རྣམ་པ་
ཐམས་ཅད་དབེན་པ་སྟེ། །ཉོན་མོངས་ལས་དང་རྣམ་སྨིན་དོན། །སྤྲིན་ལ་སོགས་པ་བཞིན་དུ་བརྗོད། །
ཉོན་མོངས་སྤྲིན་འདྲ་བྱ་བ་ཡི། །ལས་ནི་རྨི་ལམ་ལོངས་སྤྱོད་བཞིན། །ཉོན་མོངས་ལས་ཀྱི་རྣམ་པར་
སྨིན། །ཕུང་པོ་སྒྱུ་མ་སྤྲུལ་པ་བཞིན། །སྔར་ནི་དེ་ལྟར་རྣམ་གཞག་ནས། །སླར་ཡང་བླ་མའི་རྒྱུད་
འདིར་ནི། །ཉེས་པ་ལྔ་དག་སྤང་བའི་ཕྱིར། །ཁམས་ཡོད་ཉིད་ཅེས་བསྟན་པ་ཡིན། །ཞེས་གསུངས་ཏེ།
ཡང་དག་པའི་མཐའ་ནི་ཆོས་མངོན་པ་ཀུན་ལས་བཏུས་ལས། ཅིའི་ཕྱིར་ཡང་དག་པའི་མཐའ་ཞེས་
བྱ་ཞེ་ན། ཕྱིན་ཅི་ལོག་མེད་པའི་དམིགས་པ་ཡིན་བའི་ཕྱིར་རོ། །ཞེས་གསུངས་པ་ལྟར་རོ། །ཡང་
དག་པའི་མཐའ་སྟེ་ཕྱིན་ཅི་མ་ལོག་པའི་མཐར་ཐུག་པ་ཡིན་ལ། ཕྱིན་ཅི་མ་ལོག་པ་རྣམ་པར་མི་རྟོག་
པའི་ཡེ་ཤེས་ཀྱི་དམིགས་པར་གྱུར་པའི་དེ་བཞིན་གཤེགས་པའི་སྙིང་པོ་ནི་བརྫུན་པ་བསླུ་བ་འདུས་
བྱས་ཀྱི་རྣམ་པ་ཐམས་ཅད་ཀྱིས་དབེན་པ་ཡིན་ན། འོ་ན་ཤེས་རབ་ཀྱི་ཕ་རོལ་ཏུ་ཕྱིན་པ་སྟོང་ཕྲག་
བརྒྱ་པ་ལ་སོགས་པར། ཆོས་ཐམས་ཅད་སྤྲིན་དང་རྨི་ལམ་ལ་སོགས་པ་བཞིན་དུ་མི་བདེན་པར་
གསུངས་པ་རྣམས་གང་ལ་དགོངས་ཤེ་ན། དེ་ནི་འདུས་བྱས་ཀྱི་ཆོས་རྣམས་ཉིད་ལ་དགོངས་པ་སྟེ།
ཉོན་མོངས་པ་ནི་སེམས་ཀྱི་རང་བཞིན་མ་ཡིན་པ་དང༌། ཁྱབ་པར་བྱེད་པ་དང༌། གློ་བུར་པ་ཉིད་ཡིན་
པའི་ཕྱིར་སྤྲིན་ལྟ་བུ་དང༌། དེས་ཀུན་ནས་བསླང་བའི་ལས་རྣམས་ནི་ཕྱིན་ཅི་ལོག་གིས་རྐྱེན་ལས་
བྱུང་ཞིང་། དངོས་པོ་ལ་མེད་ཀྱང་ལོངས་སྤྱོད་པར་སྣང་བ་རྨི་ལམ་གྱི་ལོངས་སྤྱོད་ལྟ་བུ་དང་། ཉོན་
མོངས་པ་དང་ལས་ཀྱི་རྣམ་པར་སྨིན་པའི་འབྲས་བུ་ཕུང་པོ་ལ་སོགས་པ་ནི་རྐྱེན་ལས་སྐྱེས་པ་དང༌།
བདེན་པ་མེད་པས་སྒྱུ་མ་སྤྲུལ་པ་ལྟ་བུར་གསུངས་པ་ཡིན་ཏེ། སྔར་བཀའ་བར་པར་ནི་དེ་ལྟར་རྣམ་
139



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
པར་གཞག་ནས། སླར་ཡང་བླ་མའི་རྒྱུད་ཅེས་པ་ཕྱི་མའི་མདོ་ཞེས་བསྒྱུར་བ་ལེགས་ཏེ། འཁོར་ལོ་
ཕྱི་མ་དོན་དམ་རྣམ་ངེས་ཀྱི་མདོ་བསྟན་བཅོས་རྣམས་སུ་སེམས་ཞུམ་པ་ལ་སོགས་པའི་ཉེས་པ་ལྔ་
སྤོང་བ་དང༌། སྤྲོ་བ་ལ་སོགས་པའི་ཡོན་ཏན་ལྔ་སྐྱེས་ཏེ། མྱུར་དུ་སངས་རྒྱས་ཐོབ་པར་འགྱུར་བས་
ཁམས་ཡོད་ཅེས་གསུངས་པ་ཡིན་ནོ། །དེས་ན་བཀའ་བར་པར་ཆོས་ཐམས་ཅད་སྒྱུ་མ་ལྟ་བུ་ལ་
སོགས་པ་བདེན་མེད་དུ་གསུངས་པ་ནི་ཀུན་རྫོབ་འདུས་བྱས་ཀྱི་ཆོས་རྣམས་ལ་དགོངས་པ་ཡིན་ལ།
བཀའ་ཐ་མར་བདེ་གཤེགས་སྙིང་པོ་བདེན་པ་འགྱུར་མེད་དུ་གསུངས་པ་ནི་དོན་དམ་ཆོས་དབྱིངས་
འདུས་མ་བྱས་ལ་དགོངས་པ་ཡིན་ནོ། །
ལན་གྱི་དོན་ལ་ཚིགས་སུ་བཅད་པ་བདུན་ཏེ། འདི་ལྟར་དེ་ནི་མ་ཐོས་པས། །བདག་ལ་བརྙས་
པའི་ཉེས་པ་ཡིས། །སེམས་ནི་ཞུམ་པ་འགའ་ཞིག་ལ། །བྱང་ཆུབ་སེམས་ནི་སྐྱེ་མི་འགྱུར། །གང་ལ་
བྱང་ཆུབ་སེམས་སྐྱེས་པས། །བདག་ནི་མཆོག་ཅེས་རློམ་པ་ན། །བྱང་ཆུབ་སེམས་མ་སྐྱེས་པ་ལ། །
དམན་པའི་འདུ་ཤེས་རབ་ཏུ་འཇུག །དེ་ལྟར་སེམས་པ་དེ་ལ་ནི། །ཡང་དག་ཤེས་པ་མི་སྐྱེ་བ། །དེས་
ན་ཡང་དག་མིན་འཛིན་ཅིང་། །ཡང་དག་དོན་ནི་རིག་མི་འགྱུར། །བཅོས་མ་གློ་བུར་པ་ཉིད་ཕྱིར། །
སེམས་ཅན་སྐྱོན་དེ་ཡང་དག་མིན། །ཡང་དག་ཉེས་དེ་བདག་མེད་པ། །ཡོན་ཏན་རང་བཞིན་དག་
པ་ཡིན། །ཡང་དག་མིན་པའི་ཉེས་འཛིན་ཅིང་། །ཡང་དག་ཡོན་ཏན་སྐུར་འདེབས་པས། །བློ་ལྡན་
དག་དང་སེམས་ཅན་ནི། །མཚུངས་མཐོང་བྱམས་པ་ཐོབ་མི་འགྱུར། །འདི་ལས་དེ་ནི་ཐོས་པ་ལས། །
སྤྲོ་དང་སྟོན་པ་བཞིན་གུས་དང༌། །ཤེས་རབ་ཡེ་ཤེས་བྱམས་ཆེན་སྐྱེ། །ཆོས་ལྔ་སྐྱེ་ཕྱིར་དེ་ལ་ནི། །
ཁ་ན་མ་ཐོ་མེད་མཚུངས་ལྟ། །སྐྱོན་མེད་ཡོན་ཏན་ལྡན་པ་དང༌། །བདག་དང་སེམས་ཅན་མཚུངས་
བྱས་ཏེ། སངས་རྒྱས་ཉིད་ནི་མྱུར་དུ་འཐོབ། །ཅེས་གསུངས་ཏེ། འདི་ལྟར་བཀའ་ཕྱི་མ་འགྲེལ་པ་དང་
བཅས་པ་རྣམས་ནས་སེམས་ཅན་ཐམས་ཅད་ལ་ཁམས་ཡོད་པ་དང༌། དེའང་རང་བཞིན་གྱི་ཉེས་
པས་མ་གོས་པ་དང་ཡོན་ཏན་དང་ལྡན་པ་མ་ཐོས་ན་ནི། རང་ལ་བདེ་གཤེགས་སྙིང་པོ་ཡོད་པར་མ་
ཤེས་ཏེ་བདག་ལ་བརྙས་པའི་ཉེས་པས་ཉེས་པ་སྤང་བ་དང་ཡོན་ཏན་ཐོབ་པར་མི་ནུས་སོ་སྙམ་དུ་
སེམས་ཞུམ་ནས་བྱང་ཆུབ་ཀྱི་སེམས་སྐྱེ་བར་མི་འགྱུར་བའི་ཉེས་པ་དང་། གང་ལ་བྱང་ཆུབ་ཀྱི་སེམས་
སྐྱེས་ཀྱང་དེའི་རྒྱུས་བདག་ཉིད་མཆོག་ཏུ་རློམ་ཞིང་གཞན་ལ་དམན་པའི་འདུ་ཤེས་ཀྱིས་བརྙས་པར་
140



རིན་ཆེན་ཡེ་ཤེས། ། རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། །
པོད་དང་པོ།
འགྱུར་བའི་ཉེས་པ་དང༌། དེ་ལྟར་བདག་ལ་མཆོག་དང༌། གཞན་ལ་དམན་པར་སེམས་པ་དེ་ལ་
ཡང་དག་པའི་ཤེས་པ་མི་སྐྱེ་སྟེ། སེམས་ཅན་གྱི་སྐྱོན་རྣམས་ནི་ཉེས་པ་གློ་བུར་པ་ཉིད་ཡིན་པའི་ཕྱིར་
ཡང་དག་པ་མ་ཡིན་མོད་ཀྱི། དྲི་མ་རྣམས་བདེན་པར་འཛིན་ཅིང་གློ་བུར་པ་མ་ཡིན་པར་འཛིན་པའི་
ཉེས་ པ་ དང༌ ། ཡང་ དག་ པར་ན་ཉེས་པ་རྣམས་ སེམས་ ཀྱི་བདག་ཉིད་དུ་མེད་ཀྱི། གློ་བུར་བ་
ཡིན་པས་ཡོན་ཏན་རང་བཞིན་གྱིས་ཡོད་པ་ལ་ཡོད་པར་མ་རྟོགས་ཏེ། མེད་པར་སྐུར་པ་འདེབས་
པའི་ཉེས་པ་དང༌། དེས་ན་ཉེས་པ་གློ་བུར་པ་རྣམས་སེམས་ཀྱི་རང་བཞིན་དུ་འཛིན་ཅིང་། ཡང་དག་
པའི་ཡོན་ཏན་རང་བཞིན་གྱིས་ཡོད་པ་ལ་མེད་ཅེས་སྐུར་པ་འདེབས་པས། བྱང་སེམས་བདག་ཉིད་
དང་སེམས་ཅན་ཐམས་ཅད་བདེ་གཤེགས་སྙིང་པོ་ཅན་དུ་མཚུངས་པར་མཐོང་བའི་སྒོ་ནས། བྱམས་
པ་ཆེན་པོ་ཐོབ་པར་མི་འགྱུར་བའི་ཉེས་པ་སྟེ་ཉེས་པ་ལྔ་དང་བཅས་པར་འགྱུར་ལ། ཐོས་ན་ནི་
གྲངས་བཞིན་དུ་ཉེས་པ་ལྔ་པོ་དེ་བསལ་ནས། བདག་ཉིད་སངས་རྒྱས་ཐོབ་པར་ནུས་པར་མཐོང་
ནས། སེམས་བསྐྱེད་ཅིང་ལམ་བསྒྲུབ་པ་ལ་སྤྲོ་བ་དང༌། སེམས་ཅན་ཐམས་ཅད་ལ་སྟོན་པ་བཞིན་
དུ་གུས་ཤིང་གཞན་དོན་ལ་བློ་འཇུག་པ་དང༌། དྲི་མ་གློ་བུར་པར་རྟོགས་པའི་ཤེས་རབ་དང༌། ཡོན་
ཏན་རང་བཞིན་གྱིས་ཡོད་པར་རྟོགས་པའི་ཡེ་ཤེས་དང༌། བདག་གཞན་མཚུངས་པར་རྟོགས་པ་
ལས་བྱུང་བའི་བྱམས་པ་ཆེན་པོ་སྟེ་ཡོན་ཏན་གྱི་ཆོས་ལྔ་སྐྱེའོ། །དེ་ལྟར་ཆོས་ལྔ་སྐྱེས་པའི་རྒྱུ་ལས།
རང་ཉིད་ལ་བརྙས་པས་ཞུམ་པའི་ཁ་ན་མ་ཐོ་བ་མེད་པ་དང་། སེམས་ཅན་ཐམས་ཅད་སངས་རྒྱས་
དང་མཚུངས་པར་ལྟ་བ་དང༌། དྲི་མ་རང་བཞིན་དུ་གནས་པའི་སྐྱོན་མེད་པ་དང་། ཡོན་ཏན་གདོད་
མ་ནས་ལྡན་པར་རྟོགས་པ་དང་། བདག་གཞན་མཚུངས་པར་རྟོགས་པས་བྱམས་པ་ཆེན་པོ་སྐྱེ་སྟེ།
སངས་རྒྱས་ཉིད་མྱུར་དུ་ཐོབ་པར་འགྱུར་རོ། །དེ་ལྟར་ན་དེ་བཞིན་གཤེགས་པའི་སྙིང་པོ་དེ། མཐར་
ཕྱིན་པའི་ས་ལ་གནས་པའི་བྱང་ཆུབ་སེམས་དཔས་ཀྱང་མི་རྟོགས་ན། སོ་སོ་སྐྱེ་བོ་ལས་བརྩམས་ཏེ་
བསྟན་པས་ཅི་བྱ་ཞེས་པའི་ལན་དུའང་འགྱུར་ཏེ། སྙིང་པོ་སེམས་ཅན་ཐམས་ཅད་ལ་ཡོད་པར་
བསྟན་པས། སོ་སོ་སྐྱེ་བོས་ཅི་ལྟ་བར་མི་རྟོགས་ཀྱང་ཡིད་ཆེས་པའི་ལུང་ལ་བརྟེན་ནས། ཡིད་ཆེས་
པའི་དད་པས་ཕྱོགས་ཙམ་རྟོགས་ཏེ། ཡོད་པར་ཡིད་ཆེས་སྐྱེས་པ་ན་ཉེས་པ་ལྔའི་གཉེན་པོར་འགྱུར་
ཞིང་ཡོན་ཏན་ལྔ་སྐྱེ་བར་འགྱུར་བའི་ཕྱིར་རོ། །ཐེག་པ་ཆེན་པོ་རྒྱུད་བླ་མའི་བསྟན་བཅོས་དཀོན་
14



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
མཆོག་གི་རིགས་རྣམ་པར་དབྱེ་བ་ལས། དེ་བཞིན་གཤེགས་པའི་སྙིང་པོའི་སྐབས་ཏེ་ཚིགས་སུ་
བཅད་པ་དང་པོའི་དོན་གྱི་བསྡུས་པའི་བཤད་པ་རྫོགས་སོ། །དྲི་མ་དང་བཅས་པའི་དེ་བཞིན་ཉིད་
བཤད་ཟིན་ཏོ།། །།
ད་ནི་དྲི་མ་མེད་པའི་དེ་བཞིན་ཉིད་བླ་ན་མེད་པའི་བྱང་ཆུབ་བརྗོད་པར་བྱའོ། །དེ་ལ་དྲི་མ་མེད་
པའི་དེ་བཞིན་ཉིད་གང་ཞེ་ན་སངས་རྒྱས་བཅོམ་ལྡན་འདས་རྣམས་ཀྱི་ཟག་པ་མེད་པའི་དབྱིངས་ལ་
གློ་བུར་གྱི་དྲི་མའི་རྣམ་པ་ཐམས་ཅད་དང་བྲལ་བའི་ཕྱིར་གནས་ཡོངས་སུ་གྱུར་པར་རྣམ་པར་གཞག་
པ་གང་ཡིན་པའོ། །
དེའང་མདོར་བསྡུས་ན་དོན་རྣམ་པ་བརྒྱད་ཀྱི་དབང་དུ་བྱས་ཏེ་རིག་པར་བྱའོ། །དོན་བརྒྱད་གང་
ཞེ་ན། དག་ཐོབ་བྲལ་བ་རང་གཞན་དོན། །དེ་རྟེན་ཟབ་དང་རྒྱ་ཆེ་དང༌། །བདག་ཉིད་ཆེན་པོ་དེ་ཡང་
ནི༑ ༑ཇི་སྲིད་དུས་དང་ཇི་ལྟ་ཉིད། །ངོ་བོ་རྒྱུ་དང་འབྲས་བུ་དང་། །ལས་དང་ལྡན་དང་འཇུག་པ་དང་། །
དེ་རྟག་བསམ་མི་ཁྱབ་ཉིད་ཀྱིས། །སངས་རྒྱས་ས་ནི་རྣམ་པར་གནས། །ཞེས་གསུངས་ཏེ། ཚིགས་
སུ་བཅད་པ་འདི་གཉིས་ཀྱིས་ནི་བྱང་ཆུབ་ཀྱི་དོན་མདོར་བསྡུས་ནས་བསྟན་ཏེ། དེའང་གོ་རིམ་ཇི་ལྟ་
བ་བཞིན་དུ་དོན་བརྒྱད་པོ་འདི་དག་བསྟན་ཏེ། འདི་ལྟ་སྟེ། ངོ་བོའི་དོན་དང༌། རྒྱུའི་དོན་དང་། འབྲས་
བུའི་དོན་དང་། ལས་ཀྱི་དོན་དང༌། ལྡན་པའི་དོན་དང་། འཇུག་པའི་དོན་དང༌། རྟག་པའི་དོན་དང་།
བསམ་གྱིས་མི་ཁྱབ་པའི་དོན་ཏོ། །དེ་ལ་དག་པ་གཉིས་ལྡན་ནི་བྱང་ཆུབ་ཀྱི་ངོ་བོ་སྟེ། ཁམས་གང་
ཞིག་ཉོན་མོངས་པའི་སྦུབས་ལས་མ་གྲོལ་བ་དེ་བཞིན་གཤེགས་པའི་སྙིང་པོ་ཞེས་བརྗོད་པ་དེ་གློ་
བུར་གྱི་དྲི་མ་ཐམས་ཅད་ཀྱིས་རྣམ་པར་དག་པ་ནི་གནས་ཡོངས་སུ་གྱུར་པའི་ངོ་བོ་ཉིད་དུ་རིག་པར་
བྱ་སྟེ། གང་གི་ཕྱིར་དཔལ་ཕྲེང་གིས་ཞུས་པའི་མདོ་ལས། བཅོམ་ལྡན་འདས་གང་ཉོན་མོངས་པ་
ཐམས་ཅད་ཀྱི་སྦུབས་ཀྱི་མཐས་དཀྲིས་པ། དེ་བཞིན་གཤེགས་པའི་སྙིང་པོ་ལ་ཐེ་ཚོམ་མ་མཆིས་པ་
དེ་ནི་ཉོན་མོངས་པ་ཐམས་ཅད་ཀྱི་སྒྲུབས་ན་རྣམ་པར་གྲོལ་བའི་དེ་བཞིན་གཤེགས་པའི་ཆོས་ཀྱི་སྐུ་
ལའང་ཐེ་ཚོམ་མ་མཆིས་ལགས་སོ། །ཞེས་གསུངས་པ་ཡིན་ནོ། །ཡེ་ཤེས་རྣམ་པ་གཉིས་ནི་དེ་ཐོབ་
པའི་རྒྱུ་ཡིན་ཏེ། ཡེ་ཤེས་རྣམ་པ་གཉིས་ནི་མཉམ་གཞག་འཇིག་རྟེན་ལས་འདས་པ་རྣམ་པར་རྟོག་
པ་མེད་པ་དང༌། དེའི་རྗེས་ལ་ཐོབ་པ་འཇིག་རྟེན་པའོ། །མཐར་ཐུག་པའི་འཇིག་རྟེན་ལས་འདས་
142



རིན་ཆེན་ཡེ་ཤེས། ། རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ།
པའི་ཡེ་ཤེས་གནས་ཡོངས་སུ་གྱུར་པའི་རྒྱུ་ནི་ཐོབ་པའི་སྒྲས་བསྟན་ཏེ། ཡེ་ཤེས་གཉིས་པོ་འདིས་
ཐོབ་པས་ན་ཐོབ་པའོ། །སྒྲིབ་པ་གཉིས་དང་བྲལ་བ་ནི་དེའི་འབྲས་བུ་སྟེ། ཉོན་མོངས་པའི་སྒྲིབ་པ་
དང་བྲལ་བ་དང་། ཤེས་བྱའི་སྒྲིབ་པ་དང་བྲལ་བ་རྣམ་པ་གཉིས་སོ། །གོ་རིམ་བཞིན་དུ་མཉམ་གཞག་
དང་རྗེས་ཐོབ་ཀྱི་འབྲས་བུས་རང་དང་གཞན་གྱི་དོན་སྒྲུབ་པ་ནི་ལས་སོ། །དེ་ལས་དེའི་རྟེན་ཡོན་
ཏན་དང་ལྡན་པ་ནི་ལྡན་པའོ། །ཟབ་པ་ཆོས་ཀྱི་སྐུ་དང༌། རྒྱ་ཆེ་བ་ལོངས་སྤྱོད་རྫོགས་པའི་སྐུ་དང་
བདག་ཉིད་ཆེན་པོ་སྤྲུལ་བའི་སྐུས་རབ་ཏུ་ཕྱེ་བ་སངས་རྒྱས་ཀྱི་སྐུ་གསུམ་པོ་འདི་དག་ནི་འཇུག་པའི་
རབ་ཏུ་དབྱེ་བའོ། །སྐུ་གསུམ་དང་ལྡན་པའི་བྱང་ཆུབ་དེའང་དུས་འགྲོ་བ་ཇི་སྲིད་པར་གནས་པ་ནི་
རྟག་པའོ། །ཆོས་ཉིད་ཇི་ལྟ་བ་བཞིན་ཡིན་པ་སངས་རྒྱས་ལས་གཞན་གྱིས་བསམ་གྱིས་མི་ཁྱབ་པའི་
རྣམ་པ་ནི་བསམ་གྱིས་མི་ཁྱབ་པ་སྟེ་ཕྱི་མ་གཉིས་འཇུག་པ་ལ་འཕྲོས་པ་ཡིན་ནོ། །
དེ་ལ་སངས་རྒྱས་ཉིད་དང༌། དེ་ཐོབ་པའི་ཐབས་ལ་ངོ་བོའི་དོན་དང་རྒྱུའི་དོན་ལས་བརྩམས་
ཏེ་ཚིགས་སུ་བཅད་པ། རང་བཞིན་འོད་གསལ་ཞེས་བརྗོད་གང་ཡིན་ཉི་དང་མཁའ་བཞིན་གློ་བུར་
གྱི༑ ༑ཉོན་མོངས་ཤེས་བྱའི་སྤྲིན་ཚོགས་སྟུག་པོའི་སྒྲིབ་པ་ཡིས་ནི་བསྒྲིབས་གྱུར་པའི། །དྲི་མེད་སངས་
རྒྱས་ཡོན་ཏན་ཀུན་ལྡན་རྟག་བརྟན་གཡུང་དྲུང་སངས་རྒྱས་ཉིད། །དེ་ནི་ཆོས་ལ་མི་རྟོག་རྣམ་འབྱེད་
ཡེ་ཤེས་དག་ལ་བརྟེན་ནས་འཐོབ། །ཞེས་གསུངས་ཏེ། ངོ་བོ་ནི་རང་བཞིན་འོད་གསལ་ཞེས་བརྗོད་
གང་ཡིན་ཞེས་པ་ཆོས་ཀྱི་དབྱིངས་ཀྱི་དབང་དུ་བྱས་ན་མི་རྟོག་པའི་ཡེ་ཤེས་ཀྱི་ཡུལ་ཡིན་ཏེ། ཡུལ་དེ་
རྟོགས་པ་ཡེ་ཤེས་ཡིན་པས་ཡུལ་གྱིས་ཡུལ་ཅན་མཚོན་ཏེ་ཡེ་ཤེས་བསྟན་པའོ། །ཤེས་པ་རང་གི་ངོ་
བོའི་དབང་དུ་བྱས་ན་དེ་ཉིད་ཡེ་ཤེས་ཡིན་ནོ། །ཉི་བཞིན་ཞེས་པ་ཡེ་ཤེས་ཀྱི་དཔེ་སྟེ། རང་བཞིན་
གྱིས་གསལ་བའམ། དངོས་པོ་ཐམས་ཅད་གསལ་བར་རྟོགས་པར་བྱེད་པ་བཞིན་ནོ། །གློ་བུར་གྱི་
ཉོན་མོངས་ཤེས་བྱའི་སྒྲིབ་པའི་སྤྲིན་ཚོགས་སྟུག་པོའི་སྒྲིབ་པ་ཡིས་ནི་བསྒྲིབས་གྱུར་པའི་དྲི་མེད་
ཅེས་པ་ནི་སྤངས་པ་ཕུན་སུམ་ཚོགས་པ་སྟེ། དེ་གཉིས་བག་ཆགས་དང་བཅས་པ་སྤངས་པའོ། །དེའི་
དཔེ་ནི་དག་པ་གཉིས་དང་ལྡན་པའི་ནམ་མཁའ་བཞིན་ནོ། །ཡེ་ཤེས་སྤངས་པ་གཉིས་ལ་བརྟེན་
པའི་ཡོན་ཏན་ནི། སངས་རྒྱས་ཡོན་ཏན་ཀུན་ལྡན་རྟག་བརྟན་གཡུང་དྲུང་སངས་རྒྱས་ཉིད། ། ཅེས་
སྟོབས་ལ་སོགས་པའི་ཡོན་ཏན་བསམ་གྱིས་མི་ཁྱབ་པ་རྣམས་སོ། །རྒྱུ་ནི་ཆོས་ལ་བདག་གཉིས་ལ་
149



ཇོ་ནང་དཔེ་ཚོགས། །
སྤྱིའི་དེབ་སོ་གཅིག་པ།
སོགས་པའི་མཚན་མར་རྣམ་པར་མི་རྟོག་པ་མཉམ་གཞག་གི་ཡེ་ཤེས་དང༌། ཤེས་བྱ་ཇི་སྙེད་པ་རྣམ་
པར་འབྱེད་པ་རྗེས་ཐོབ་ཀྱི་ཡེ་ཤེས་ཏེ་དེ་གཉིས་ལ་བརྟེན་ནས་འཐོབ་པ་ཡིན་ནོ། ། ། །
ངོ་བོ་དང་རྒྱུ་མདོར་བསྟན་པའི་ཚིགས་སུ་བཅད་པ་འདིའི་དོན་ནི་མདོར་བསྡུ་ན། ཚིགས་སུ་བཅད་
པ་བཞིས་རིག་པར་བྱ་སྟེ། སངས་རྒྱས་ཉིད་ནི་ཡེ་ཤེས་དང་ཡོན་ཏན་)དབྱེར་མེད་པ་ནི་ཡེ་ཤེས་སོ། །དྲི་མས་)
དག་པའི་ཆོས་ཀྱིས་རབ་ཕྱེ་བ་ནི་སྤང་པའོ)། །ཉི་མ་བཞིན་འོད་གསལ་བ་དང་མཁའ་བཞིན་དག་པ་ནི་ཏེ་ཡེ་ཤེས་
དང༌། །སྤངས་པ་གཉིས་ཀྱི་མཚན་ཉིད་དེ་ཞེས་སྤྱིར་བསྟན་ནས་བྱེ་བྲག་ཏུ། །རང་བཞིན་གྱིས་འོད་གསལ་ (རྒྱུ་རྐྱེན་
གྱིས་གསར་དུ་བྱས་པ་མིན་(ལ་སེམས་ཀྱི་ཆོས་ཉིད་ལ་དབྱེར་མེད་པར། །འཇུག་པ་ཅན་གང་གཱའི་ཀླུང་གི་ནི། །
རྡུལ་ལས་འདས་པའི་སངས་རྒྱས་ཀྱི། །ཡོན་ཏན་གྱི་ཆོས་རྣམས་ཀུན་དང་ལྡན་པ་ཉིད། །སེམས་ཀྱི་ཆོས་
ཉིད་ལ)རང་བཞིན་གྱིས་ནི་མ་གྲུབ་དང་། །རེས་འགའ་བ་སེམས་ལ་ཁྱབ་དང་ ་རྐྱེན་ལས་གློ་བུར་དུ་བྱུང་པ》ཉིད་
ཀྱིས། །ཉོན་མོངས་ཤེས་བྱའི་སྒྲིབ་པ་དེར། །རང་བཞིན་གྱིས་མ་གྲུབ་པ་ལ་སོགས་པ་སྤྲིན་དང་འདྲ་བར་བརྗོད་
པ་ཡིན། །སྒྲིབ་པ་གཉིས་དང་བྲལ་བ་ཡི། །རྒྱུ་ནི་ཡེ་ཤེས་གཉིས་ཡིན་ཏེ། །མཉམ་གཞག་རྣམ་པར་མི་རྟོག་
པ་དང་དེ་ཡི་ནི། །རྗེས་ཐོབ་ཤེས་བྱ་ཇི་སྙེད་པའི་ཡུན་དེ་ནི་ཡེ་ཤེས་འདོད། །ངོ་བོ་དང་རྒྱུའི་དོན་བཤད་ཟིན་ཏོ། །
འབྲས་བུའི་དོན་ནི། རང་བཞིན་གྱིས་རྣམ་པར་དག་པ་སངས་རྒྱས་དང་སེམས་ཅན་ལ་ཁྱད་པར་
མེད་པར་ཡོད་པ་ཡིན་ལ། འདིར་རྣམ་པར་དག་པ་ནི་གནས་ཡོངས་སུ་གྱུར་པའི་ངོ་བོ་ཉིད་ཡིན་ནོ་
ཞེས་བཤད་པ་ཅི་སྟེ་ཞེ་ན། དེ་ལ་རྣམ་པར་དག་པ་ནི་མདོར་བསྡུ་ན་རྣམ་པ་གཉིས་ཏེ། རང་བཞིན་
གྱིས་རྣམ་པར་དག་པ་དང༌། དྲི་མ་མེད་པའི་རྣམ་པར་དག་པའོ། །དེ་ལ་རང་བཞིན་གྱིས་རྣམ་པར་
དག་པ་ནི་གང་ཞིག་རང་བཞིན་གྱིས་རྣམ་པར་གྲོལ་ལ་བྲལ་བ་ནི་མ་ཡིན་པ་སྟེ། སེམས་རང་བཞིན་
གྱིས་འོད་གསལ་བ་ལ་གློ་བུར་གྱི་དྲི་མ་དང་མ་བྲལ་བའི་ཕྱིར་རོ། །དེ་ནི་སེམས་ཅན་ཐམས་ཅད་ལ་
ཡོད་པའི་རྣམ་པར་དག་པའོ། །དྲི་མ་མེད་པའི་རྣམ་པར་དག་པ་ནི། རྡུལ་ལ་སོགས་ལས་ཆུ་ལ་སོགས་
པ་བཞིན་རྣམ་པར་གྲོལ་བ་དང་བྲལ་བ་སྟེ། སེམས་ཀྱི་རང་བཞིན་འོད་གསལ་བ་གློ་བུར་གྱི་དྲི་མ་
མཐའ་དག་དང་བྲལ་བའི་ཕྱིར་རོ། །དེ་ནི་སངས་རྒྱས་ཀྱི་རྣམ་པར་དག་པའོ། ། ། །
དེ་ལ་དྲི་མ་མེད་པའི་རྣམས་པར་དག་པའི་འབྲས་བུའི་དོན་ལས་བརྩམས་ཏེ་ཚིགས་སུ་བཅད་པ།
དྲི་མེད་ཆུ་ལྡན་རིམ་རྒྱས་པད་མས་ཁེབས་པའི་མཚོ་བཞིན་འདོད་ཆགས་ལས་གྲོལ་བ་དང༌། །སྒྲ་གཅན་ཁ་
144



རིན་ཆེན་ཡེ་ཤེས། ད་
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། པོད་དང་པོ།
ནས་ཐར་བའི་ཟླ་བ་ཉ་བ་ལྟ་བུ་ར་ཞེ་སྡང་ལས་གྲོལ་བ་)དང་། །སྤྲིན་ཚོགས་ཉོན་མོངས་དག་ལས་གྲོལ་
བའི་ཉི་མ་ལྟ་བུར་གཏི་མུག་ལས་གྲོལ་བ་)ནི། །་སྒྲིབ་པ་གཉིས་ཀྱིས་དྲི་མེད་ཡོན་ཏན་ལྡན་ཕྱིར་འོད་ཟེར་སྣང་
ལྡན་དེ་ཉིད་དོ། །ཐུབ་པ་ཁྱུ་མཆོག་སྦྲང་རྩི་སྙིང་པོ་དང༌། །རིན་ཆེན་གསེར་དང་གཏེར་དང་ལྗོན་
ཤིང་བཞིན། །དྲི་མེད་རིན་ཆེན་བདེ་གཤེགས་སྐུ་དང་ནི། །ས་བདག་གསེར་གྱི་གཟུགས་འདྲ་རྒྱལ་
བ་ཉིད། །དེ་ལ་ཚིགས་སུ་བཅད་པ་དང་པོས་ནི་ཉོན་མོངས་པའི་སྒྲིབ་པ་དང་བྲལ་བ་དང་ཤེས་བྱའི་
སྒྲིབ་པ་དང་ བྲལ་བ་བསྟན་ཏོ། །གཉིས་པས་ནི་རྣམ་པར་དག་པའི་སྐུ་གསུམ་མཚོན་པའི་དཔེ་
གསུམ་ཚན་གསུམ་བསྟན་ཏོ། །
ཚིགས་སུ་བཅད་པ་གཉིས་པོ་འདིའི་དོན་ནི་མདོར་བསྡུ་ན་ཚིགས་སུ་བཅད་པ་བརྒྱད་ཀྱིས་རིག་
པར་བྱ་སྟེ། དྲི་མ་མེད་པའི་ཆུས་གང་བའི་མཚོ་སོགས་བཞིན་འདོད་ཆགས་སོགས། །གློ་བུར་ཉོན་མོངས་
དག་པ་ནི། །མདོར་ན་མི་རྟོག་ཡེ་ཤེས་ཀྱི། །འབྲས་བུ་ཡིན་པར་རབ་ཏུ་བརྗོད། །རྣམ་པ་ཀུན་གྱི་
མཆོག་ལྡན་པ། །སངས་རྒྱས་སྐུ་ནི་ངེས་ཐོབ་པ། །དེ་ནི་རྗེས་ལ་ཐོབ་པ་ཡི། །ཡེ་ཤེས་འབྲས་བུ་ཡིན་
པར་བསྟན། །འདོད་ཆགས་རྡུལ་ནི་སྤང་ཕྱིར་དང༌། །གདུལ་བྱ་ཡི་ནི་པད་མ་ལ། །བསམ་གཏན་
(ལས་བྱུང་བའི་རྫུ་འཕྲུལ་ལ་སོགས་པའི་ཆུ་ནི་འབབ་ཕྱིར་ཏེ། །ཆུ་དག་རྫིང་དང་མཚུངས་པ་ཡིན། །ཞེ་སྡང་སྒྲ་
གཅན་ལས་ གྲོལ་བས། །སྙིང་རྗེ་བྱམས་ཆེན་འོད་ཟེར་གྱིས། །འགྲོ་བ་ཁྱབ་པའི་ཕྱིར་ན་དེ། །དྲི་
མེད་ཟླ་བ་ཉ་བ་གཟའ་ལས་ཐར་པ)བཞིན། །གཏི་མུག་སྤྲིན་ལས་རྣམ་གྲོལ་བས། ། གདུལ་བྱའི་འགྲོ་བའི་
ཡེ་ཤེས་འོད་ཟེར་གྱིས། །མི་ཤེས་པའི་མུན་པ་སེལ་ཕྱིར་སངས་རྒྱས་ཉིད། །དེ་ནི་དྲི་མེད་ཉི་མ་བཞིན། །
(ཉན་རང་ལ་སོགས་དང་མི་མཉམ་སངས་རྒྱས་ཐམས་ཅད་དང་》མཉམ་པའི་ཆོས་ཕྱིར་དང༌། །དམ་ཆོས་རོ་ནི་སྦྱིན་
མཛད་དང༌། །སྒྲིབ་པ་གཉིས་ཀྱི་ཤུན་པ་དང་ནི་བྲལ་ཕྱིར་ཏེ། །རིམ་པ་ལྟར་སྐུ་གསུམ་པོ་བདེ་གཤེགས་སྦྲང་
རྩི་སྙིང་པོ་བཞིན། །དག་པ་གཉིས་དང་ལྡན་པའི་ཕྱིར་དང་》ཡོན་ཏན་རྫས་ཀྱིས་ནི། །གདུལ་བྱའི་དབུལ་བ་
སེལ་བར་བྱེད་ཕྱིར་དང༌། །རྣམ་གྲོལ་འབྲས་བུ་སྨིན་བྱེད་ཕྱིར། །སྐུ་གསུམ་ནི་)གསེར་དང་གཏེར་དང་
ལྗོན་པ་བཞིན། །རིན་ཆེན་ཆོས་ཀྱི་སྐུ་ཕྱིར་དང་། །རྐང་གཉིས་བདག་པོའི་མཆོག་ཕྱིར་དང་། །ལོངས་
སྐུའི་རིན་ཆེན་གཟུགས་ཀྱི་རྣམ་པ་འམ་ཆ་བྱད་སྟེ་གཟུགས་བརྙན་ཡིན་པའི་ཕྱིར། །སྐུ་གསུམ་པོ་དེ་ནི་རིན་པོ་ཆེའི་
སྐུ་དང་ན་རྒྱལ་ པོ་དང་གསེར་གྱི་གཟུགས་བརྙན་བཞིན། །ཞེས་གསུངས་ཏེ། དེ་ལ་ཚིགས་སུ་བཅད་པ་དང་
145



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ། །
པོ་གཉིས་ཀྱིས་ནི་ཡོན་ཏན་དེ་དག་ནི་མཉམ་གཞག་དང་རྗེས་ཐོབ་གཉིས་ཀྱི་འབྲས་བུ་ཡིན་པར་
བསྟན་ཏོ། །དེའི་འོག་ཏུ་ཚིགས་སུ་བཅད་པ་གསུམ་གྱིས་ནི་ཉོན་མོངས་པ་གསུམ་དང་བྲལ་བ་དཔེ་
ཉིད་ཀྱིས་བསྟན་ཏོ། །དེའི་འོག་ཏུ་ཚིགས་སུ་བཅད་པ་གསུམ་གྱིས་ཆོས་མཐུན་པ་ཉིད་གསུམ་ཚན་
གསུམ་གྱིས་སྐུ་གསུམ་གྱི་དཔེ་གསུམ་ཚན་གསུམ་བསྟན་ཏོ། །གལ་ཏེ་དཔེ་དགུ་པོ་འདི་ཉིད་དྲི་མ་
དང་བཅས་པའི་དེ་བཞིན་ཉིད་ཀྱི་སྐབས་སུ་ཆོས་སྐུ་དང༌། དེ་བཞིན་ཉིད་དང་རིགས་ལ་དཔེ་གསུམ་
དང༌། གཅིག་དང་། ལྔ་ཡིས་འཆད་ལ། འདིར་དྲི་མ་མེད་པའི་སྐུ་གསུམ་ཁོ་ན་ལ་འཆད་པ་ཇི་སྟེ་ཞེ་ན།
སྔར་རང་བཞིན་གྱིས་དག་པ་ནི་འབྲས་བུ་དང་ངོ་བོ་དང་རྒྱུའི་གནས་སྐབས་ཐམས་ཅད་དུ་ཁྱབ་པའི་
དབང་དུ་བྱས་ཏེ་དེ་གསུམ་དང་སྦྱར་ནས་བཤད་ལ། འདིར་དྲི་མས་རྣམ་པར་དག་པ་ནི་འབྲས་བུའི་
གནས་སྐབས་ཁོ་ན་ན་ཡོད་པས་སྐུ་གསུམ་ཁོ་ན་ལ་སྦྱར་ཏེ་བཤད་པ་ཡིན་ནོ། །འབྲས་བུའི་དོན་
བཤད་ཟིན་ཏོ། །
ལས་ཀྱི་དོན་ནི། འཇིག་རྟེན་ལས་འདས་པ། མཉམ་གཞག་རྣམ་པར་མི་རྟོག་པ་དང༌། དེའི་
རྗེས་ལ་ཐོབ་པ་སྟེ། ཡེ་ཤེས་རྣམ་པ་གཉིས་པོ་གང་ཡིན་པ་དེ་ནི་བྲལ་བའི་འབྲས་བུའི་མིང་ཅན་
གནས་ཡོངས་སུ་གྱུར་པའི་རྒྱུ་ཡིན་ལ། འབྲས་བུ་དེའི་ལས་ནི་རང་དང་གཞན་གྱི་དོན་ཕུན་སུམ་
ཚོགས་པ་ཡིན་པར་བརྗོད་དོ། །དེ་ལ་རང་གི་དོན་ཕུན་སུམ་ཚོགས་པ་གང་ཞེ་ན། གང་ཞིག་བག་
ཆགས་དང་བཅས་པའི་ཉོན་མོངས་པ་དང་ཤེས་བྱའི་སྒྲིབ་པ་ལས་ཐར་པའི་ཕྱིར་སྒྲིབ་པ་མེད་པའི་
ཆོས་ཀྱི་སྐུ་ཐོབ་པ་འདི་ནི་རང་གི་དོན་ཕུན་སུམ་ཚོགས་པར་བརྗོད་ལ། གཞན་གྱི་དོན་ཕུན་སུམ་
ཚོགས་པ་གང་ཞེ་ན། གང་ཞིག་དེའི་སྟེང་དུ་འཇིག་རྟེན་ཇི་སྲིད་པར་ལྷུན་གྱིས་གྲུབ་པར་སྐུ་གཉིས་
ཀྱིས་ནི་སྐུ་སྣང་བ་རྒྱུན་མི་འཆད་པ་ཀུན་ཏུ་སྟོན་པ་དང་། གདུལ་བྱ་དང་མཐུན་པར་ཆོས་བསྟན་པ་
ལ་དབང་འབྱོར་པ་གཉིས་ཀྱིས་འཇུག་པ་འདི་ནི་གཞན་གྱི་དོན་ཕུན་སུམ་ཚོགས་པར་བརྗོད་དོ། ། །
རང་དང་གཞན་གྱི་དོན་ཕུན་སུམ་ཚོགས་པ་དེ་ལ་ལས་ཀྱི་དོན་ལས་བརྩམས་ཏེ་ཚིགས་སུ་
བཅད་པ་གསུམ་སྟེ། ཟག་པ་མེད་ཁྱབ་འཇིག་མེད་ཆོས་ཅན་དེ། །བརྟན་ཞི་རྟག་པ་འཕོ་མེད་
གནས་ཡིན་ནོ། །དེ་བཞིན་གཤེགས་པ་མཁའ་ལྟར་དམ་པ་ཡི། །དབང་པོ་དྲུག་དོན་ཉམས་སུ་མྱོང་
བའི་རྒྱུ། །འབྱུང་མེད་གཟུགས་དོན་ལྟ་དང་གཏམ་བཟང་ནི། །གཙང་མ་མཉན་དང་བདེ་གཤེགས་
146



རིན་ཆེན་ཡེ་ཤེས། །
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། 1:|: པོད་དང་པོ།
ཚུལ་ཁྲིམས་ཀྱི། །དྲི་གཙང་སྡོམ་དང་འཕགས་ཆེན་དམ་ཆོས་རོ། །མྱོང་དང་ཏིང་འཛིན་རེག་བདེ་
ཉམས་མྱོང་དང༌། །རང་གི་ངོ་བོ་ཉིད་ཀྱིས་ཟབ་པའི་ཚུལ། །རྟོགས་པའི་རྒྱུ་གྱུར་ཞིབ་མོ་བསམས་
པས་ན། །དོན་དམ་བདེ་མཛད་དེ་བཞིན་གཤེགས་པ་ནི། །ནམ་མཁའ་བཞིན་དུ་རྒྱུ་མཚན་རྣམས་
དང་བྲལ། །ཞེས་གསུངས་ཏེ། དེ་ལ་ཚིག་རྐང་པ་དང་པོ་གཉིས་ཀྱིས་ནི་རང་དོན་ཕུན་སུམ་ཚོགས་
པ་ཆོས་སྐུའི་ཡོན་ཏན་བསྟན་ཏེ། ཟག་པ་མེད་པ་ནི་སྤངས་པ་ཕུན་སུམ་ཚོགས་པའོ། །ཤེས་བྱ་ཐམས་
ཅད་ལ་ཁྱབ་པའི་ཡེ་ཤེས་ནི་ཡེ་ཤེས་ཕུན་སུམ་ཚོགས་པ་སྟེ། དེ་གཉིས་དང་ལྡན་པའི་ཆོས་སྐུ་དེའི་
ཡོན་ཏན་ནི་འཇིག་མེད་ཆོས་ཅན་ཞེས་མདོར་བསྟན་ནས། བརྟན་ཞི་རྟག་པ་འཕོ་མེད་ཅེས་པས་རྒྱས་
པར་བཤད་ཏེ། རྒ་བ་དང་ན་བ་དང་སྐྱེ་བ་དང་འཆི་བ་མེད་པ་དང་རིམ་པ་བཞིན་ནོ། །ཆོས་སྐུ་དེ་
གཟུགས་ཀྱི་སྐུའི་གཞི་རྟེན་ནམ་གནས་ཡིན་ནོ། །ལྷག་མས་ནི་གཞན་དོན་ཕུན་སུམ་ཚོགས་པ་
གཟུགས་སྐུའི་ཡོན་ཏན་བསྟན་ཏེ། དེ་བཞིན་གཤེགས་པ་ནམ་མཁའ་བཞིན་ཞེས་བྱ་བ་ནི། ནམ་
མཁའ་བྱེད་པས་སྟོང་ཡང་གཟུགས་མཐོང་བ་ལ་སོགས་པའི་གོ་འབྱེད་པ་བཞིན་དུ་དེ་བཞིན་གཤེགས་
པ་གཟུགས་ཀྱི་སྐུ་ཡང་སྣོད་དང་ལྡན་པའི་སྐྱེ་བོ་དམ་པ་རྣམས་ཀྱི་དབང་པོ་དྲུག་གི་ཡུལ་ཉམས་སུ་
མྱོང་བའི་རྒྱུ་ཇི་ལྟར་འཚམས་པ་ཉིད་དུ་མཛད་དེ། འདི་ལྟར་ཀུན་རྫོབ་ཏུ་ཏིང་ངེ་འཛིན་ལ་བརྟེན་
པའི་དབང་པོ་དྲུག་གིས། གོ་རིམ་བཞིན་དུ་འབྱུང་བ་བཞིའི་རྡུལ་ཕྲ་རབ་འདུས་པ་ལས་བྱུང་བ་མ་
ཡིན་པའི་དབང་འབྱོར་པའི་གཟུགས་ལྟ་བ་དང་། ཐེག་པ་ཆེན་པོའི་ཆོས་ཀྱི་གཏམ་བཟང་པོ་ཉན་པ་
དང༌། དེ་བཞིན་གཤེགས་པའི་ཚུལ་ཁྲིམས་ཀྱི་དྲི་གཙང་མ་སྣོམ་པ་དང༌། ཐེག་པ་ཆེན་པོ་དམ་པའི་
ཆོས་ཀྱི་བདུད་རྩིའི་རོ་མྱོང་བ་དང༌། ཏིང་ངེ་འཛིན་གྱིས་ལུས་ཤིན་ཏུ་སྦྱངས་པ་ལས་སྣང་བའི་རེག་
པ་ལ་བརྟེན་པའི་བདེ་བ་ཉམས་སུ་མྱོང་བ་དང་ཆོས་རང་གི་ངོ་བོ་ཉིད་ཀྱིས་ཟབ་པའི་ཚུལ་རྟོགས་
པའི་རྒྱུར་གྱུར་པ་ཡིན་ལ། དེ་ལ་སོགས་པ་དོན་དམ་དཔྱོད་བྱེད་ཀྱི་བློས་ཞིབ་མོར་བསམས་ཤིང་
དཔྱད་ན་ཤིན་ཏུ་ཟབ་ཅིང་ཕྲ་བའི་དོན་དམ་པའི་བདེ་བ་སྦྱིན་པར་མཛད་པ་ཡིན་ནོ། །དོན་དམ་པར་
ནི་དེ་བཞིན་གཤེགས་པ་ནམ་མཁའ་བཞིན་དུ་མཚན་ཉིད་ཐམས་ཅད་དང་བྲལ་བ་ཡིན་ནོ། །
མདོར་བསྟན་པའི་ཚིགས་སུ་བཅད་པ་གསུམ་པོ་འདི་ཡི་དོན་ནི་མདོར་བསྡུ་ན་ཚིགས་སུ་བཅད་
པ་བརྒྱད་ཀྱིས་རིག་པར་བྱ་སྟེ། མདོར་ན་ཡེ་ཤེས་གཉིས་པོ་ཡི། །ལས་སུ་འདི་ནི་ཤེས་བྱ་སྟེ། །གྲོལ་
147



པའོ། ། །
ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
བའི་སྐུ་ནི་རྫོགས་པ་དང་། །ཆོས་ཀྱི་སྐུ་ནི་སྦྱོང་བའོ། །རྣམ་གྲོལ་ཆོས་ཀྱི་སྐུ་དག་ནི། །རྣམ་གཉིས་
རྣམ་གཅིག་ཤེས་བྱ་སྟེ། །ཞེས་བྱ་བ་འདིས་ནི་རང་དོན་དང་གཞན་དོན་གྱི་ཡོན་ཏན་གྱི་རྟེན་དེ་
བཞིན་གཤེགས་པ་ཉིད་བསྟན་ཏེ། མཉམ་གཞག་དང་རྗེས་ཐོབ་ཀྱི་ཡེ་ཤེས་ཀྱི་ལས་ནི་གྲོལ་བའི་སྐུ་
རྫོགས་པ་སྟེ་སྤངས་པ་ཕུན་སུམ་ཚོགས་པ་དང༌། ཆོས་ཀྱི་སྐུ་སྦྱོང་བ་སྟེ་ཡེ་ཤེས་ཕུན་སུམ་ཚོགས་
སྤངས་པ་ཕུན་སུམ་ཚོགས་པ་རྣམ་པར་གྲོལ་བའི་སྐུ་ནི་རྣམ་པ་གཉིས་ཏེ། ཉོན་མོངས་པའི་
སྒྲིབ་པ་ལས་རྣམ་པར་གྲོལ་བ་དང་། ཤེས་བྱའི་སྒྲིབ་པ་ལས་རྣམ་པར་གྲོལ་བའོ། །
ཆོས་ཀྱི་སྐུ་ནི་རྣམ་པ་གཅིག་ཏུ་ཤེས་པར་བྱ་སྟེ་ཡེ་ཤེས་ཕུན་སུམ་ཚོགས་པ་ཉིད་དོ། །ཟག་པ་མེད་
ཕྱིར་ཁྱབ་པའི་ཕྱིར། །འདུས་མ་བྱས་པའི་གནས་ཉིད་ཕྱིར། །ཉོན་མོངས་རྣམས་ནི་བག་ཆགས་དང༌། །
བཅས་པ་འགགས་ཕྱིར་ཟག་མེད་དེ། །ཆགས་མེད་ཐོགས་པ་མེད་པའི་ཕྱིར། །ཡེ་ཤེས་ཁྱབ་པ་ཉིད་
དུ་འདོད། །གཏན་ཏུ་འཇིག་པ་མེད་པ་ཡི། །རང་བཞིན་ཡིན་ཕྱིར་འདུས་མ་བྱས། །འཇིག་མེད་ཉིད་
ནི་བསྟན་པ་སྟེ། །བརྟན་སོགས་རྣམས་ཀྱིས་དེ་བཤད་དོ། །འཇིག་པ་རྣམ་བཞིར་ཤེས་བྱ་སྟེ། །
བརྟན་སོགས་དག་ལས་བཟློག་ཕྱིར་རོ། །མྱགས་དང་རྣམ་འགྱུར་ཆད་པ་དང་། །བསམ་མི་ཁྱབ་
རྒྱུར་འཕོ་བ་སྟེ། །དེ་མེད་ཕྱིར་ན་བརྟན་ཞི་དང་། །རྟག་པ་འཕོ་མེད་ཤེས་པར་བྱ། །དྲི་མེད་ཤེས་དེ་
དཀར་པོ་ཡི། །ཆོས་ཀྱི་རྟེན་ཡིན་ཕྱིར་ན་གནས། །ཞེས་བྱ་བ་འདིས་ནི་རང་དོན་ཆོས་ཀྱི་སྐུའི་ཡོན་
ཏན་བསྟན་ཏེ། དེ་ལ་རྐང་པ་དང་པོ་གཉིས་ཀྱིས་ནི་ཡོན་ཏན་བཞི་མདོར་བསྟན་ནས། ཡོན་ཏན་དང་
པོ་གཉིས་ནི་རྐང་པ་གཉིས་གཉིས་ཀྱི་བཤད་ལ་འདུས་མ་བྱས་ཀྱི་ཡོན་ཏན་ནི་རྐང་པ་བཅུས་བསྟན་
པ་ལ། རྐང་པ་དང་པོ་གཉིས་ཀྱིས་མདོར་བསྟན་ནས། འཇིག་མེད་འཆད་པ་ལ་འཇིག་མེད་ཉིད་
མདོར་བསྟན་དུ་བྱས་ཏེ། བརྟན་ཞི་རྟག་པ་འཕོ་མེད་ཀྱིས་རྒྱས་པར་བཤད་དོ། །
འཇིག་མེད་ཀྱི་བཟློག་ཕྱོགས་འཇིག་པ་ནི་རྣམ་པ་བཞི་སྟེ། གོ་རིམ་བཞིན་དུ་བརྟན་པ་ལ་སོགས་
པ་རྣམས་ལས་བཟློག་པའོ། །བཞི་པོ་གང་ཞེ་ན། བྱང་སེམས་ལ་ཡོད་པའི་འདུ་བྱེད་ཟག་པ་མེད་
པའི་ལས་ཡོངས་སུ་སྨིན་པའི་རྒས་པ་ནི་མྱགས་པ་སྟེ་དེ་མེད་པས་བརྟན་པའོ། །མ་རིག་བག་ཆགས་
ཀྱི་སའི་རྣམ་པར་འགྱུར་བ་ནི་ན་བ་སྟེ། དེ་མེད་པས་ཞི་བའོ། །ཡིད་ཀྱི་རང་བཞིན་གྱི་ལུས་ཀྱི་སྐྱེ་བ་
148



རིན་ཆེན་ཡེ་ཤེས། །
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། །
པོད་དང་པོ།
ཚེ་སྔ་མ་ཕུང་པོའི་རྒྱུན་ཆད་ནས་འདིར་སྐྱེ་བ་ནི་ཆད་པ་སྟེ། དེ་མེད་པས་རྟག་པའོ། །བསམ་གྱིས་མི་
ཁྱབ་པར་བསྒྱུར་བའི་འཆི་འཕོ་བ་ནི་འཕོ་བ་སྟེ། དེ་མེད་པས་ན་འཕོ་བ་མེད་པར་ཤེས་པར་བྱའོ། །
གནས་ཀྱི་ཡོན་ཏན་ནི་དྲི་མེད་ཤེས་ཏེ་ཤེས་པའི་རྐང་པ་གཉིས་ཏེ། ཟག་པ་མེད་པའི་ཡེ་ཤེས་ཀྱི་རང་
བཞིན་ཆོས་ཀྱི་སྐུ་དེ་ནི་གཟུགས་སྐུ་གཉིས་ལ་སོགས་པ་དཀར་པོའི་ཆོས་ཀྱི་གཞིའམ་རྟེན་ཡིན་པའི་
ཕྱིར་གནས་ཤེས་བྱའོ། །
ཇི་ལྟར་རྒྱུ་མིན་ནམ་མཁའ་ནི། །གཟུགས་མཐོང་བ་དང་སྒྲ་དང་དྲི། །རོ་དང་རེག་དང་ཆོས་
རྣམས་ནི། །ཐོས་ལ་སོགས་པའི་རྒྱུ་ཡིན་ལྟར། །དེ་བཞིན་སྐུ་གཉིས་སྒྲིབ་མེད་པའི། །སྦྱོར་བ་བརྟན་
པའི་དབང་དོན་ལ། །ཟག་པ་མེད་པའི་ཡོན་ཏན་དག །སྐྱེ་བ་ཡི་ནི་རྒྱུ་ཡིན་ནོ། །ཞེས་བྱ་བ་འདིས་
ནི་གཞན་དོན་གཟུགས་སྐུའི་ཡོན་ཏན་བསྟན་ཏེ། དཔེར་ན་ནམ་མཁའ་ནི་དངོས་པོའི་རྒྱུ་མ་ཡིན་མོད་
ཀྱི་གཟུགས་མཐོང་བ་ལ་སོགས་པ་གོ་འབྱེད་པའི་རྒྱུ་ཡིན་པ་བཞིན་དུ། སངས་རྒྱས་ཀྱི་གཟུགས་ཀྱི་
སྐུ་གཉིས་ཀྱང་འབད་རྩོལ་ལ་མི་ལྟོས་པའི་སྦྱོར་བས། བྱང་ཆུབ་སེམས་དཔའ་རྣམས་ཀྱི་དབང་པོ་
དྲུག་དང་། དོན་དྲུག་པོ་རྣམས་གནས་གྱུར་པའི་ཟག་པ་མེད་པའི་ཡོན་ཏན་དག་སྐྱེ་བའི་རྒྱུར་འགྱུར་
བ་ཡིན་ཏེ། མདོ་སྡེ་རྒྱན་དུ། དབང་པོ་ལྔ་རྣམས་གནས་གྱུར་ན། །དོན་ཀུན་འཇུག་དང་ཐམས་ཅད་
ཀྱི༑ །ཡོན་ཏན་བརྒྱ་ཕྲག་བཅུ་གཉིས་འབྱུང་། །འབྱོར་པ་དམ་པ་ཐོབ་པར་འགྱུར། །ཡིད་ནི་གཞན་
དུ་གྱུར་པ་ན། །འབྱོར་དང་མཐུན་སྤྱོད་མི་རྟོག་པའི། །ཡེ་ཤེས་ཤིན་ཏུ་དྲི་མེད་ལ། །འབྱོར་པ་དམ་པ་
ཐོབ་པར་འགྱུར། །དོན་བཅས་འཛིན་པ་གཞན་གྱུར་ན། །ཇི་ལྟར་འདོད་བཞིན་ལོངས་སྤྱོད་དག །
བསྟན་ཕྱིར་ཞིང་ནི་དག་པ་ལ། །འབྱོར་པ་དམ་པ་ཐོབ་པར་འགྱུར། །ཞེས་གསུངས་སོ། །ལས་ཀྱི་
དོན་བཤད་ཟིན་ཏོ། །
ཇི་སྐད་དུ་ཡེ་ཤེས་སྣང་བ་རྒྱན་གྱི་མདོ་ལས། སངས་རྒྱས་ནམ་མཁའི་མཚན་ཉིད་དོ། །ནམ་མཁའ་
ལ་ཡང་མཚན་ཉིད་མེད། །ཅེས་པ་དང༌། སོར་མོའི་ཕྲེང་བ་ལ་ཕན་པའི་མདོ་ལས། སངས་རྒྱས་
ནམ་མཁའ་ལྟ་བུ་སྟེ། །ནམ་མཁའ་མཚན་ཉིད་མེད་པའོ། །ཞེས་པ་དང༌། གཟུངས་ཀྱི་དབང་ཕྱུག་
རྒྱལ་པོས་ཞུས་པའི་མདོ་ལ་སོགས་པ་ལས། རིགས་ཀྱི་བུ་དེ་ལྟར་ན་ནམ་མཁའ་ཇི་ལྟ་བར་བྱང་ཆུབ་
ཀྱང་དེ་བཞིན་ནོ། །བྱང་ཆུབ་ཇི་ལྟ་བར་ཆོས་རྣམས་ཀྱང་དེ་བཞིན་ནོ། །ཆོས་རྣམས་ཇི་ལྟ་བར་སེམས་



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
ཅན་རྣམས་ཀྱང་དེ་བཞིན་ནོ། །སེམས་ཅན་རྣམས་ཇི་ལྟ་བར་ཞིང་རྣམས་ཀྱང་དེ་བཞིན་ནོ། །ཞིང་
རྣམས་ཇི་ལྟ་བར་མྱ་ངན་ལས་འདས་པའང་དེ་བཞིན་ནོ། །ཞེས་བཤད་པ་ནི་དེ་བཞིན་གཤེགས་པ་
རྣམས་ཀྱི་མ་འདྲེས་པ་དོན་དམ་པའི་མཚན་ཉིད་ལ་དགོངས་ནས་གསུངས་པ་ཡིན་ཏེ། གང་གི་ཕྱིར་
རྡོ་རྗེ་གཅོད་པའི་མདོ་ལས། རབ་འབྱོར་གལ་ཏེ་སྐྱེས་བུ་ཆེན་པོ་མཚན་སུམ་ཅུ་རྩ་གཉིས་ཀྱིས་དེ་
བཞིན་གཤེགས་པ་ལྟ་བར་གྱུར་ན་ནི། དེས་ན་འཁོར་ལོས་སྒྱུར་བའི་རྒྱལ་པོའང་དེ་བཞིན་གཤེགས་
པར་འགྱུར་རོ་ཞེས་གསུངས་སོ། ། ད
པོ
དེ་ལ་དོན་དམ་པའི་བདེན་པའི་མཚན་ཉིད་དང་ལྡན་པའི་དོན་ལས་བརྩམས་ཏེ་ཚིགས་སུ་
བཅད་པ། བསམ་མེད་རྟག་བརྟན་ཞི་བ་གཡུང་དྲུང་ཉིད། ། རབ་ཏུ་ཞི་ཁྱབ་རྟོག་བྲལ་ནམ་མཁའ་
བཞིན། །ཆགས་མེད་ཀུན་ཏུ་ཐོགས་མེད་རྩུབ་རེག་སྤངས། །ལྟ་བཟུང་མེད་དགེ་སངས་རྒྱས་དྲི་མ་
མེད། །ཅེས་གསུངས་ཏེ། སངས་རྒྱས་ཉིད་ལ་ཐུན་མོངས་མ་ཡིན་པའི་ཡོན་ཏན་བཅོ་ལྔ་དང་ལྡན་ཏེ།
ཟབ་པའི་ཁྱད་པར་བསམ་དུ་མེད་པ་ཉིད་དང༌། རྒྱུན་མི་འཆད་པའི་ཁྱད་པར་རྟག་པ་ལ་སོགས་པ་
བཞི་དང་། བདེ་བའི་ཁྱད་པར་སྡུག་བསྔལ་རྒྱུ་དང་བཅས་པ་འགགས་པས་རབ་ཏུ་ཞི་བ་དང༌། ཡེ་
ཤེས་ཀྱི་ཁྱད་པར་ཤེས་བྱ་ཇི་སྙེད་པ་ཐམས་ཅད་ལ་ཁྱབ་པ་དང༌། ཇི་ལྟ་བ་མཁྱེན་པ་ལ་རྟོག་པ་དང་
བྲལ་བ་དང༌། སྤངས་པའི་ཁྱད་པར་ཉོན་སྒྲིབ་སྤངས་པས་ཆགས་པ་མེད་པ་དང༌། ཤེས་སྒྲིབ་སྤངས་
པས་ཐོགས་པ་མེད་པ་དང༌། ལུས་སེམས་ལས་སུ་མི་རུང་བ་དང་བྲལ་བས་རྩུབ་པའི་རེག་པ་སྤངས་
པ་དང༌། རང་བཞིན་གྱི་ཁྱད་པར་འབྱུང་བ་བཞིའི་རྡུལ་ཕྲན་འདུས་པའི་གཟུགས་མེད་པས་མིག་
གིས་བལྟར་མེད་པ་དང༌། མཚན་མ་མེད་པས་བློས་གཟུང་དུ་མེད་པ་དང༌། རང་བཞིན་གྱིས་དག་
པས་ངོ་བོ་ཉིད་ཀྱིས་དགེ་བ་དང༌། དྲི་མ་མ་ལུས་པ་སྤངས་པས་དྲི་མ་མེད་པ་སྟེ། ཆོས་དེ་རྣམས་དང་
ལྡན་པ་ནི་སངས་རྒྱས་ཆོས་ཀྱི་སྐུ་ཡིན་ནོ། ། མ
ཚིགས་སུ་བཅད་པ་འདིའི་དོན་ནི་མདོར་བསྡུ་ན་ཚིགས་སུ་བཅད་པ་བརྒྱད་ཀྱིས་རིག་པར་བྱ་སྟེ།
རྣམ་གྲོལ་ (གྱི་སྐུ་སྒྲིབ་པ་གཉིས་སྤངས་པ་དང་ཆོས་ཀྱི་སྐུ་ ་ཡེ་ཤེས་ཕུན་སུམ་ཚོགས་པ་དག་གིས། །རིམ་པ་ལྟར་རང་དང་
གཞན་གྱི་དོན་བསྟན་ཏེ། །རང་གཞན་དོན་རྟེན་སྐུ་གཉིས་པོ་དེ་ལ་ནི། །བསམ་མི་ཁྱབ་སོགས་ཡོན་
ཏན་བཅོ་ལྔ་ལྡན། །ཐམས་ཅད་མཁྱེན་པའི་ཡེ་ཤེས་ཡུལ། །སངས་རྒྱས་ཤེས་གསུམ་ཡུལ་མིན་ཕྱིར། །
150



རིན་ཆེན་ཡེ་ཤེས། །
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། པོད་དང་པོ།
ཡེ་ཤེས་ལུས་ཅན་རྣམས་ཀྱིས་ནི། །བསམ་མི་ཁྱབ་པར་རྟོགས་པར་བྱ། །ཕྲ་ཕྱིར་ཐོས་པའི་ལུས་
མིན་ཕྱིར། །དོན་དམ་ཡིན་ཕྱིར་བསམ་པའི་མིན། །ཆོས་ཉིད་ཟབ་ཕྱིར་འཇིག་རྟེན་པའི། །བསྒོམ་
པ་ལ་སོགས་ཡུལ་མ་ཡིན། །གང་ཕྱིར་གཟུགས་ལ་དམུས་ལོང་བཞིན། །བྱིས་པས་དེ་སྔོན་མཐོང་
མ་མྱོང་། །བཙས་པའི་ཁྱིམ་གནས་བུ་ཆུང་གིས། །ཉི་མའི་གཟུགས་བཞིན་འཕགས་པས་ཀྱང་མཐོང་
མ་མྱོང་ཞེས་སྦྱར་རོ། །ཆོས་སྐུ་དེ་དང་པོ་)སྐྱེ་ བ་དང་བྲལ་ཕྱིར་རྟག་པ་སྟེ། ། (མཐར་འགག་པ་ (འཆི་བ་མེད་ཕྱིར་
བརྟན་པ་ཡིན། །ལས་དང་ཉོན་མོངས་པ་གཉིས་མེད་པས་ནད་མེད་པའི་
）ཕྱིར་དེ་ཞི་བ་སྟེ། །གཡུང་དྲུང་ཡིན་ཏེ་)
ཆོས་ ཉིད་འགྱུར་མེད་) གནས་ (པས་རྒ་བ་མེད་པའི་ཕྱིར་ རོ། །(སྡུག་བསྔལ་)རབ་ཏུ་ཞི་བ་སྟེ་སྡུག་བསྔལ་རྒྱུ་དང་བཅས་
པ་འགགས་པའི་འགོག་པའི་བདེན་པའི་ཕྱིར། །ཇི་སྙེད་པ་མཁྱེན་པས་ཤེས་བྱ་)ཐམས་ཅད་རྟོགས་ཕྱིར་ཁྱབ་པ་
ཉིད། །ཇི་ལྟ་བ་མཁྱེན་པས་མཚན་མའི་སྤྲོས་པ་གནས་པ་མེད་ཕྱིར་རྟོག་མེད་དེ། །ཉོན་མོངས་སྤངས་ཕྱིར་ཆགས་
པ་མེད། །ཤེས་བྱའི་སྒྲིབ་ཀུན་དག་པའི་ཕྱིར། །ཐམས་ཅད་དུ་ནི་ཐོགས་པ་མེད། །བྱིང་རྒོད་གཉིས་
མེད་ (པས་ཏིང་ངེ་འཛིན་དེ་ལས་སུ་རུང་བའི་ཕྱིར། །རྩུབ་པའི་རེག་དང་བྲལ་བ་ཡིན། །དེ་གཟུགས་མེད་
ཕྱིར་བལྟར་མེད་དེ། །སྤྲོས་པའི་མཚན་མ་མེད་ཕྱིར་བློས་
)གཟུང་དུ་མེད། །ངོ་བོ་ཉིད་ཀྱིས་དགེ་བ་(ཡིན་ཏེ་)
རང་བཞིན་དག་པའི་ཕྱིར། །དྲི་མ)མེད་པ་ཡིན་ཏེ་དྲི་མ་སྤངས་ཕྱིར་རོ། །ཞེས་གསུངས་སོ། །དེ་ལ་ཚིགས་
སུ་བཅད་པ་དང་པོས་ནི་ཡོན་ཏན་གྱི་གཞི་སངས་རྒྱས་ཀྱི་སྐུ་གཉིས་པོ་བསྟན་ཏོ། །དེ་ནས་ཤོ་ལོ་
གསུམ་གྱིས་བསམ་དུ་མེད་པའི་ཡོན་ཏན་སྟོན་པ་ལས། དེའི་དང་པོའི་དོན་ནི་སངས་རྒྱས་ཡེ་ཤེས་
ཀྱི་བདག་ཉིད་ཆོས་ཀྱི་སྐུ་ནི་ཐམས་ཅད་མཁྱེན་པའི་ཡེ་ཤེས་ཁོ་ནའི་ཡུལ་ཡིན་གྱི་འཇིག་རྟེན་པའི་
ཤེས་རབ་གསུམ་གྱི་ཡུལ་མ་ཡིན་པས་ན་ལུས་ཅན་རྣམས་ཀྱིས་བསམ་གྱིས་མི་ཁྱབ་པར་ཤེས་པར་
བྱའོ། །དེ་ནས་ཚིགས་སུ་བཅད་པ་ཕྱེད་དང་བཅས་པའི་གཅིག་གིས་གཟུགས་ལ་དམུས་ལོང་བཞིན་
དུ་བྱིས་པས་སངས་རྒྱས་ཆོས་ཀྱི་སྐུ་དེ་ཐོས་པ་དང་བསམ་པ་དང་བསྒོམས་པ་ལས་བྱུང་བའི་ཤེས་
པས་སྔོན་མ་མཐོང་བ་ཉིད་བསྟན་ཏོ། །དེ་ནས་ཚིགས་སུ་བཅད་པ་ཕྱེད་ཀྱིས་སངས་རྒྱས་ལས་གཞན་
པའི་འཕགས་པས་ཀྱང་ཡོངས་སུ་རྫོགས་པ་མཐོང་བ་མེད་དེ་བཙས་མ་ཐག་པའི་བུ་ཆུང་གིས་ཉི་
མའི་འོད་མཐོང་ཡང་དཀྱིལ་འཁོར་མ་མཐོང་བ་བཞིན་ནོ། །ཞེས་བསྟན་ཏེ། དཔལ་ཕྲེང་གིས་ཞུས་
པའི་མདོ་ལས། བཅོམ་ལྡ་འདས་དཔེར་ན་དམུས་ལོང་གཟུགས་ལ་ལྟ་མིན་ནུས་པ་དང་། བུ་བཙའ་
151



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
བའི་གནས་ན་མཆིས་པའི་བྱིས་པ་དགུང་བདུན་ལགས་པ་ཉི་མའི་དཀྱིལ་འཁོར་ལ་བལྟ་མི་ནུས་པ་
བཞིན་དུ། བཅོམ་ལྡན་འདས་སྡུག་བསྔལ་འགོག་པའི་བདེན་པ་ཡང་བྱིས་པ་སོ་སོའི་སྐྱེ་བོ་ཐམས་
ཅད་ཀྱི་རྣམ་པར་ཤེས་པའི་ཡུལ་ཡང་མ་ལགས། ཉན་ཐོས་དང་རང་སངས་རྒྱས་ཐམས་ཅད་ཀྱི་ཤེས་
པའི་ཡུལ་ཡང་མ་ལགས་སོ། །ཞེས་གསུངས་སོ། །མདོ་ལས་གསུངས་པའི་སྡུག་བསྔལ་འགོག་པའི་
བདེན་པ་ཡང་སངས་རྒྱས་ཀྱི་ཆོས་ཀྱི་སྐུ་ཡིན་ཏེ། དེ་ཉིད་ལས། འདི་ལ་སྡུག་བསྔལ་འགོག་པའི་བདེན་
པ་ཉིད་ནི་ཡང་དག་པར་ན་བདེན་པ་དང་རྟག་པ་དང་སྐྱབས་ལགས་སོ། །ཞེས་གསུངས་པས་སོ། །
མདོ་ལྟར་ན་འཕགས་པས་ཀྱང་མ་མཐོང་བ་ནི་ཉན་རང་འཕགས་པར་གསལ་མོད་ཀྱི་འདི་ནི་བྱང་
སེམས་འཕགས་པ་སློབ་པས་ཀྱང་ཡོངས་སུ་རྫོགས་པར་མ་གཟིགས་པ་ཉིད་ཡིན་ཏེ་སྔར་འགྲེལ་
པར། སྤྲིན་མཐོང་མཁའ་ལ་ཉི་བཞིན་ཞེས་དྲངས་པ་བཞིན་ནོ། །ལྷག་མ་ཚིགས་སུ་བཅད་པ་བཞི་ནི་
གོ་སླ་སྟེ། ལྡན་པའི་དོན་བཤད་ཟིན་ཏོ། །
དེ་བཞིན་གཤེགས་པ་ཉིད་ནི་ནམ་མཁའ་ལྟར་འདུས་མ་བྱས་པའི་ཡོན་ཏན་དང་རྣམ་པར་དབྱེར་
མེད་པར་འཇུག་པར་ཡང་སྲིད་པ་ཇི་སྲིད་ཀྱི་བར་དུ་བསམ་གྱིས་མི་ཁྱབ་པའི་ཐབས་ཆེན་པོ་དང་
སྙིང་རྗེ་དང་ཡེ་ཤེས་ཡོངས་སུ་སྦྱོང་བའི་ཁྱད་པར་གྱིས་འགྲོ་བ་ལ་ཕན་པ་དང་བདེ་བ་སྒྲུབ་པའི་རྒྱུར།
ངོ་བོ་ཉིད་དང༌། རྫོགས་པར་ལོངས་སྤྱོད་པ་དང༌། སྤྲུལ་པ་སྟེ་དྲི་མ་མེད་པའི་སྐུ་གསུམ་གྱིས་བར་
ཆད་མེད་ཅིང་རྒྱུན་མི་འཆད་པར་ལྷུན་གྱིས་གྲུབ་པས་འཇུག་པར་བལྟ་བར་བྱ་སྟེ། མ་འདྲེས་པའི་
ཆོས་དང་ལྡན་པའི་ཕྱིར་རོ། །
དེ་ལ་འཇུག་པའི་དོན་ལས་བརྩམས་ནས་སངས་རྒྱས་ཀྱི་སྐུ་རྣམ་པར་དབྱེ་བའི་ཚིགས་སུ་
བཅད་པ་བཞི་སྟེ། ཐོག་མ་དབུས་མཐའ་མེད་ཅིང་རྣམ་དབྱེ་མེད། །གཉིས་མེད་གསུམ་བྲལ་དྲི་མེད་
རྣམ་རྟོག་མེད། །ཆོས་དབྱིངས་རང་བཞིན་གང་ཡིན་དེ་རྟོག་པ། །མཉམ་པར་བཞག་པའི་རྣལ་འབྱོར་
པ་ཡིས་མཐོང་། །གཞལ་མེད་གང་གཱའི་བྱེ་མ་ལས་འདས་པ། །བསམ་མེད་མཉམ་མེད་ཡོན་ཏན་
རྣམས་དང་ལྡན། །དེ་བཞིན་གཤེགས་པའི་དྲི་མེད་དབྱིངས་དེ་ནི། །བག་ཆགས་བཅས་པའི་ཉེས་པ་
རྣམས་སྤངས་པའོ། །སྣ་ཚོགས་དམ་ཆོས་འོད་ཟེར་མངའ་བའི་སྐུས། །འགྲོ་བའི་རྣམ་གྲོལ་དོན་སྒྲུབ་
ལ་བརྩོན་པ། །མཛད་པ་ཡིད་བཞིན་ནོར་བུའི་རྒྱལ་བཞིན་ཏེ། །སྣ་ཚོགས་དངོས་དང་དེའི་རང་བཞིན་
i52



རིན་ཆེན་ཡེ་ཤེས། ། རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། ། པོད་དང་པོ།
མིན། །འཇིག་རྟེན་ཞི་བའི་ལམ་ལ་འཇུག་པ་དང་། །རབ་ཏུ་སྨིན་དང་ལུང་སྟོན་རྒྱུ་ཡི་གཟུགས། །
གང་ཡིན་དེ་ཡང་འདིར་ནི་རྟག་གནས་ཏེ། །ནམ་མཁའི་ཁམས་སུ་གཟུགས་ཀྱི་ཁམས་བཞིན་ནོ། །
ཞེས་གསུངས་ཏེ། དེ་ལ་ཚིགས་སུ་བཅད་པ་དང་པོས་ནི་ཆོས་ཀྱི་སྐུ་མཚན་ཉིད་ལྔ་དང་ལྡན་པ་བསྟན་ཏེ།
འདུས་མ་བྱས་པ་ནི་ཐོག་མ་ལ་སོགས་པར་སྐྱེ་བ་ལ་སོགས་པ་མེད་པ་སྟེ། སངས་རྒྱས་དཀོན་མཆོག་
གི་སྐབས་སུ་བཤད་པ་བཞིན་དང་། དབྱེར་མེད་པ་ནི་སངས་རྒྱས་ཐམས་ཅད་གཅིག་དང་ཐ་དད་དུ་
དབྱེར་མེད་པའམ། དབྱིངས་དང་ཡེ་ཤེས་རྣམ་པར་དབྱེར་མེད་པ་དང་། ཕྱིན་ཅི་མ་ལོག་པ་ནི་གཉིས་
བཅས་ཀྱི་མཐའ་ཐམས་ཅད་མེད་པ་དང་རྣམ་པར་དག་པ་ནི་སྒྲིབ་པ་གསུམ་དང་བྲལ་བ་དང་། དེ་
འོད་གསལ་བ་ནི་གློ་བུར་གྱི་དྲི་མ་མེད་ཅིང་རྣམ་པར་རྟོག་པའི་རྟག་ཏུ་མེད་པས་རྟོག་པའི་ཡུལ་མ་
ཡིན་པ་སྟེ་མཚན་ཉིད་ལྔ་དང་ལྡན་པའི་ཆོས་ཀྱི་དབྱིངས་ཀྱི་རང་བཞིན་གང་ཡིན་པ་དེ་ནི་ས་བཅུ་
རྒྱུན་མཐའ་མན་ཆད་དུ་མཉམ་པར་བཞག་པ་ལ་གོམས་པས་མཐོང་བར་འགྱུར་བ་ཡིན་ནོ། ། ། །
གཉིས་པ་ནི་དེའི་ཡོན་ཏན་ལྔ་བསྟན་ཏེ། དེ་བཞིན་གཤེགས་པའི་དྲི་མ་མེད་པའི་དབྱིངས་ཆོས་
ཀྱི་སྐུ་དེ་ནི་སྟོབས་ལ་སོགས་པའི་ཡོན་ཏན་ངོ་བོ་རྒྱ་ཆེ་བས་ཚད་གཞལ་དུ་མེད་པ་དང་། དེའི་རིགས་
གྲངས་ལས་འདས་པས་གྲངས་མེད་པ་དང་། རྟོག་གེའི་ཡུལ་མིན་པས་བསམ་དུ་མེད་པ་དང་། སངས་
རྒྱས་འབའ་ཞིག་ལ་མངའ་བས་མཉམ་པ་མེད་པ་དང༌། བག་ཆགས་དང་བཅས་པའི་ཉེས་པ་ཐམས་
ཅད་སྤངས་པས་དྲི་མ་མེད་པའི་ཡོན་ཏན་ཏེ་ལྔ་དང་ལྡན་པ་ཡིན་ནོ། །
གསུམ་པས་ལོངས་སྐུ་མཚན་ཉིད་བསྟན་ཏེ། དེའང་ཁྱད་པར་ལྔ་དང་ལྡན་པ་སྟེ། ཐེག་པ་ཆེན་
པོའི་དམ་པའི་ཆོས་སྣ་ཚོགས་ལ་རྫོགས་པར་ལོངས་སྤྱོད་པས་གསུང་བརྗོད་པ་རྒྱུན་མི་འཆད་པ་དང་།
འོད་ཟེར་མངའ་བས་མཚོན་ནས་མཚན་དང་དཔེ་བྱད་ཀྱིས་བརྒྱན་པའི་སྐུ་སྟོན་པ་རྒྱུན་མི་འཆད་པ་
དང༌། འགྲོ་བའི་རྣམ་པར་གྲོལ་བའི་དོན་སྒྲུབ་པ་ལ་བརྩོན་པས་ཐུགས་རྗེའི་རྒྱུ་མཐུན་མཛད་པ་རྒྱུན་
མི་འཆད་པ་དང་། གདུལ་བྱའི་རེ་བ་སྐོང་བ་ལ་རྣམ་པར་མི་རྟོག་ཅིང་ལྷུན་གྱིས་གྲུབ་པས་ཡིད་བཞིན་
གྱི་ནོར་བུ་ལྟར་མངོན་པར་འདུ་བྱེད་པ་མེད་པ་དང༌། སྣ་ཚོགས་ཀྱི་དངོས་པོར་སྣང་ཡང་དེའི་ངོ་བོ་
མ་ཡིན་པ་སྟེ་ལྔ་དང་ལྡན་པ་ཡིན་ནོ། །་
དེའི་འོག་ཏུ་ཕྱེད་ཀྱིས་སྤྲུལ་པའི་སྐུའི་མཚན་ཉིད་བསྟན་ཏེ། དེ་ནི་འཇིག་རྟེན་པ་རྣམས་ལ་ཆོས་
153



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ། །
ཀྱི་སྡོམ་བཞིའམ་བདེན་པ་བཞིའི་ཆོས་ཀྱི་འཁོར་ལོ་བསྐོར་བས་འཁོར་བ་ལ་སྐྱོ་བ་བསྐྱེད་ནས་ཞི་
བའི་ལམ་ལ་འཇུག་པར་བྱེད་པ་དང་། ཞུགས་པ་རྣམས་མཚན་ཉིད་མེད་པའི་ཆོས་ཀྱི་འཁོར་ལོ་བསྐོར་
བས་ཐེག་པ་ཆེན་པོ་ལ་རབ་ཏུ་སྨིན་པར་བྱེད་པ་དང་སྨིན་པ་རྣམས་དོན་དམ་རྣམ་ངེས་ཀྱི་འཁོར་ལོ་
བསྐོར་བས་བྱང་ཆུབ་ཆེན་པོར་ལུང་སྟོན་པར་བྱེད་པའི་རྒྱུའི་གཟུགས་ཤཀྱ་ཐུབ་པ་ལ་སོགས་པ་བྱང་
ཆུབ་མཆོག་གི་སྤྲུལ་པ་སྟེ་ཆོས་ཀྱི་འཁོར་ལོ་བསྐོར་བའི་མཛད་པ་གཙོ་བོར་བྱས་པའི་མཛད་པ་བཅུ་
གཉིས་སྲིད་པ་ཇི་སྲིད་པར་སྟོན་པར་མཛད་པ་ནི་སྤྲུལ་པའི་སྐུ་ཡིན་ཏེ། མངོན་རྟོགས་རྒྱན་ལས། གང་
གི་སྲིད་པ་ཇི་སྲིད་པར། །འགྲོ་ལ་ཕན་པ་སྣ་ཚོགས་དག །མཉམ་དུ་མཛད་པའི་སྐུ་དེ་ནི། །ཐུབ་པའི་
སྤྲུལ་སྐུ་རྒྱུན་མི་འཆད། །ཅེས་གསུངས་པ་བཞིན་ནོ། །དེ་ནས་ཤོ་ལོ་ཀ་ཕྱེད་ཀྱིས་རྟེན་དང་བརྟེན་
པའི་ཚུལ་བསྟན་པ་སྟེ། གཟུགས་ཀྱི་སྐུ་གང་ཡིན་པ་དེ་ཡང་ཆོས་སྐུ་ལ་གནས་པ་སྟེ་འཇིག་རྟེན་གྱི་
གཟུགས་ཐམས་ཅད་ནམ་མཁའ་ལ་གནས་པ་བཞིན་ནོ། ། གང་ཡིན་
ཚིགས་སུ་བཅད་པ་བཞི་པོ་འདི་རྣམས་ཀྱི་དོན་ནི་ཚིགས་སུ་བཅད་པ་ཉི་ཤུས་རིག་པར་བྱ་སྟེ། དེ་
ལ་ཚིགས་སུ་བཅད་པ་གཉིས་ཀྱིས་སྐུ་གསུམ་སྤྱིར་བསྟན་པ། རང་བྱུང་རྣམས་ ཀྱི་ཐམས་ཅད་
མཁྱེན། །སངས་རྒྱས་ཉིད་ཅེས་གང་བརྗོད་པ། །མཆོག་ཏུ་མྱ་ངན་འདས་བསམ་མེད། །དགྲ་བཅོམ་
སོ་སོའི་བདག་གྱུར་པ། །དེ་དབྱེ་ཟབ་དང་རྒྱ་ཆེ་དང་། །བདག་ཉིད་ཆེན་པོའི་ཡོན་ཏན་གྱི། །ཆོས་
ཀྱིས་རབ་ཕྱེའི་རང་བཞིན་ལ། །སོགས་པའི་སྐུ་གསུམ་དག་གིས་འཇུག །ཅེས་གསུངས་ཏེ། དེ་ལ་
དབྱེ་བའི་གཞི་ནི་སངས་རྒྱས་ཉིད་དེ་ལ་མིང་གི་རྣམ་གྲངས་བདུན་གསུངས་ཏེ། གཞན་ལ་མ་བརྟེན་
པར་རང་ཉིད་ཀྱི་བྱང་ཆུབ་མངོན་དུ་བྱས་པས་ན་རང་བྱུང་ཞེས་བྱའོ། །སངས་རྒྱས་རྣམས་ཀྱི་རང་
བཞིན་ནི་ཤེས་བྱ་ཐམས་ཅད་མཁྱེན་པས་ན་ཐམས་ཅད་མཁྱེན་པ་ཞེས་དང༌། མ་རིག་པའི་གཉིད་
ལས་སངས་ཤིང་ཤེས་བྱ་ལ་བློ་རྒྱས་པས་ན་སངས་རྒྱས་ཉིད་ཅེས་བྱ་བ་དང་། མྱ་ངན་ལས་འདས་པ་
རྣམས་ཀྱི་གཙོ་བོ་ཡིན་པས་མཆོག་ཏུ་མྱ་ངན་ལས་འདས་པ་ཞེས་དང་སྒྲིབ་པ་གཉིས་བག་ཆགས་དང་
བཅས་པ་བཅོམ་པས་ན་དགྲ་བཅོམ་པ་ཆེན་པོ་ཞེས་དང་། རྣམ་པར་མི་རྟོག་པའི་ཡེ་ཤེས་ཀྱི་སོ་སོ་
རང་གིས་རིག་པར་བྱ་བས་ན་སོ་སོའི་བདག་ཉིད་དུ་གྱུར་པ་ཞེས་བྱའོ། །
ཕྱེ་བའི་དོན་ནི་གསུམ་སྟེ། ཟབ་པ་ཆོས་ཀྱི་སྐུ་དང་རྒྱ་ཆེ་བ་ལོངས་སྤྱོད་རྫོགས་པའི་སྐུ་དང་བདག་
རྩེ
ནང་བར།
154



རིན་ཆེན་ཡེ་ཤེས། ། རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། :: པོད་དང་པོ།
ཉིད་ཆེན་པོ་སྤྲུལ་པའི་སྐུའོ། །འབྱེད་པའི་རྒྱུ་མཚན་ནི་ཡོན་ཏན་གྱི་ཆོས་ཀྱི་སྒོ་ནས་རབ་ཏུ་ཕྱེ་བ་སྟེ།
མིང་གི་རྣམ་གྲངས་ནི་རང་བཞིན་ལ་སོགས་པའི་སྐུ་གསུམ་དག་གིས་འཇུག་ཅེས་བྱ་སྟེ། རང་བཞིན་
གྱི་སྐུའམ་ངོ་བོ་ཉིད་ཀྱི་སྐུ་ནི་ཆོས་ཀྱི་སྐུའི་རྣམ་གྲངས་སོ། །
ངོ་བོ་ཉིད་ཀྱི་སྐུ་མདོར་བསྟན་པ། དེ་ལ་སངས་རྒྱས་རྣམས་ཀྱི་ནི། །ངོ་བོ་ཉིད་སྐུ་མཚན་ཉིད་
ལྔ༑ ༑མདོར་ན་ཡོན་ཏན་ལྔ་དང་ནི། །ལྡན་པ་ཉིད་དུ་རིག་པར་བྱ། །ཚིགས་སུ་བཅད་པ་འདིའི་དོན་
ནི་ཚིགས་སུ་བཅད་པ་བཞིས་རིག་པར་བྱ་སྟེ། འདུས་མ་བྱས་ཤིང་རྣམ་དབྱེ་མེད། །མཐའ་གཉིས་
དག་ནི་རྣམ་པར་སྤངས། །ཉོན་མོངས་ཤེས་བྱ་སྙོམས་འཇུག་གི །སྒྲིབ་གསུམ་ལས་ནི་ངེས་གྲོལ་
ཏེ༑ །དྲི་མེད་རྣམ་པར་རྟོག་མེད་དང༌། །རྣལ་འབྱོར་རྣམས་ཀྱི་ཡུལ་ཡིན་ཕྱིར། །ཆོས་དབྱིངས་ངོ་བོ་
ཉིད་ཀྱིས་ནི། །དག་པའི་ཕྱིར་ན་འོད་གསལ་བ། །གཞལ་མེད་གྲངས་མེད་བསམ་མེད་དང་། །མཉམ་
མེད་དག་པའི་མཐར་ཐུག་པ། །ཡོན་ཏན་རྣམས་དང་ཡང་དག་པར། །ངོ་བོ་ཉིད་ཀྱི་སྐུ་ལྡན་ཏེ། །རྒྱ་
ཆེའི་ཕྱིར་དང་གྲངས་མེད་ཕྱིར། །རྟོག་གེའི་ཡུལ་ནི་མིན་ཕྱིར་དང་། །འབའ་ཞིག་བག་ཆགས་བཅས་
སྤངས་ཕྱིར། །གཞལ་མེད་ལ་སོགས་གོ་རིམ་བཞིན། །ཞེས་གསུངས་ཏེ། ཐོག་མར་སྐྱེ་བ་ལ་སོགས་
པ་མེད་པས་ན་འདུས་མ་བྱས་པ་དང༌། སངས་རྒྱས་ཐམས་ཅད་གཅིག་དང་ཐ་དད་དུ་དབྱེར་མེད་
པ་དང༌། བདག་དང་བདག་མེད་ལ་སོགས་པ་གཉིས་བཅས་ཀྱི་མཐའ་ཐམས་ཅད་རྣམ་པར་སྤངས་
པ་དང་། སེར་སྣ་ལ་སོགས་པའི་རྟོག་པ་ཉོན་མོངས་པའི་སྒྲིབ་པ་དང་འཁོར་གསུམ་དུ་རྣམ་པར་རྟོག་
པ་ཤེས་བྱའི་སྒྲིབ་པ་དང༌། སྙོམས་པར་འཇུག་པ་དགུ་ལ་སྙོམས་པར་འཇུག་མི་ནུས་པ་སྙོམས་
པར་འཇུག་པའི་སྒྲིབ་པ་སྟེ་སྒྲིབ་པ་གསུམ་ལས་ངེས་པར་གྲོལ་བ་དང་། རང་བཞིན་གྱིས་དག་པ་དྲི་
མ་མེད་པ་དང༌། གློ་བུར་གྱི་དྲི་མ་དང་བྲལ་བས་རྣམ་པར་རྟོག་པ་མེད་པ་དང་མཉམ་པར་བཞག་
པའི་རྣལ་འབྱོར་པ་རྣམས་ཀྱི་ཡུལ་ཡིན་པ་དང་ཆོས་ཀྱི་དབྱིངས་ངོ་བོ་ཉིད་ཀྱིས་དག་པ་སྟེ་རྒྱུ་མཚན་
བཞི་པོ་དེའི་ཕྱིར་ན་རྣམ་པར་དག་པའམ་འོད་གསལ་བ་ཡིན་ནོ། །དེ་ལྟར་མཚན་ཉིད་བསྟན་ནས་
ཡོན་ཏན་ནི་གཞལ་དུ་མེད་པ་ལ་སོགས་པ་ལྔ་སྟེ། དེ་རྣམས་ཀྱི་རྒྱུ་མཚན་ནི་གོ་རིམ་བཞིན་དུ་སྟོབས་
ལ་སོགས་པའི་ཡོན་ཏན་གྱི་ངོ་བོ་རྒྱ་ཆེ་བའི་ཕྱིར་དང་རིགས་བགྲང་བ་ལས་འདས་པའི་ཕྱིར་དང༌།
རྟོག་གེའི་ཡུལ་མ་ཡིན་པའི་ཕྱིར་དང་། སངས་རྒྱས་འབའ་ཞིག་ལ་མངའ་བའི་ཕྱིར་དང་བག་ཆགས་
སྒྲི
TL
ས
155



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
དང་བཅས་པའི་སྒྲིབ་པ་མ་ལུས་ལ་སྤངས་པའི་ཕྱིར་རོ། །
ཚིགས་སུ་བཅད་པ་བཞིས་ལོངས་སྤྱོད་རྫོགས་པའི་སྐུའི་མཚན་ཉིད་གསུངས་པ། སྣ་ཚོགས་
ཆོས་ལ་རྫོགས་ལོངས་སྤྱོད། །རང་བཞིན་ཆོས་ནི་སྣང་ཕྱིར་དང༌། །ཐུགས་རྗེ་དག་པའི་རྒྱུ་མཐུན་
པ༑ ༑འགྲོ་དོན་རྒྱུན་མི་འཆད་ཕྱིར་དང༌། །རྣམ་པར་རྟོག་མེད་ལྷུན་གྲུབ་པར། །འདོད་པ་ཇི་བཞིན་
ཡོངས་སྐོང་ཕྱིར། །ཡིད་སྦྱིན་ནོར་མཐུའི་རྫུ་འཕྲུལ་གྱིས། །རྫོགས་པའི་ལོངས་སྤྱོད་རྣམ་པར་གནས། །
བརྗོད་སྟོན་མཛད་རྒྱུན་མི་འཆད་དང༌། །མངོན་པར་འདུ་བྱེད་མེད་པ་དང་། །དེ་ཡི་ངོ་བོར་མི་སྟོན་
པས། །འདི་ནི་སྣ་ཚོགས་རྣམ་ལྔར་བརྗོད། །ཇི་ལྟར་(རས་མཚོན་ནི་སྣ་ཚོགས་ཀྱིས་སྟེང་དུ། །ནོར་བུ་
དེ་སྣ་ཚོགས་ཀྱི་) དངོས་ (པ་མིན་ (ཡང་སྣ་ཚོགས་སུ་སྣང་བ་ལྟར། །དེ་བཞིན་འགྲོ་རྐྱེན་སྣ་ཚོགས་པས། །ཁྱབ་
བདག་དེ་ ་སྣ་ཚོགས་ཀྱི་དངོས་པོ》མིན་ཡང་སྣ་ཚོགས)པར་སྣང་། །ཞེས་གསུངས་ཏེ། ཐེག་པ་ཆེན་པོའི་
ཆོས་ལ་རྫོགས་པར་ལོངས་སྤྱོད་པས་གསུང་བརྗོད་པ་རྒྱུན་མི་འཆད་པ་དང༌། སྤྲུལ་པ་མ་ཡིན་གྱི་
རང་བཞིན་དུ་གྲུབ་པའི་མཚན་སུམ་ཅུ་རྩ་གཉིས་དང་དཔེ་བྱད་བཟང་པོ་བརྒྱད་ཅུས་བརྒྱན་པའི་ཆོས་
སྣང་བས་སྐུ་སྣང་བ་སྟོན་པ་རྒྱུན་མི་འཆད་པ་དང་། ཐུགས་རྗེ་ཆེན་པོ་དག་པའི་རྒྱུ་མཐུན་པས་འགྲོ་
བའི་དོན་རྒྱུན་མི་འཆད་པའི་ཕྱིར་མཛད་པ་རྒྱུན་མི་འཆད་པ་དང་ཕྲིན་ལས་རྣམ་པར་རྟོག་པ་མེད་
ཅིང་ལྷུན་གྱིས་གྲུབ་པར་གདུལ་བྱ་རང་རང་གི་འདོད་པའི་བསམ་བ་ཇི་ལྟ་བ་བཞིན་དུ་རེ་བ་ཡོངས་
སུ་སྐོང་བའི་ཕྱིར་མངོན་པར་འདུ་བྱེད་པ་མེད་པར་འཇུག་པ་དང༌། ཡོན་ཏན་ཡིད་བཞིན་གྱི་ནོར་བུ་
ལྟར་སྣ་ཚོགས་མ་ཡིན་ཡང་གདུལ་བྱའི་དབང་གིས་སྣ་ཚོགས་སུ་སྣང་བའི་རྫུ་འཕྲུལ་སྟོན་པའི་
མཐུ་དང་ལྡན་པ་སྟེ། ཆོས་ལྔ་པོ་དེ་དང་ལྡན་པ་ནི་ལོངས་སྤྱོད་རྫོགས་པའི་སྐུ་ཡིན་ནོ། །་
ཚིགས་སུ་བཅད་པ་བདུན་གྱིས་སྤྲུལ་པའི་སྐུའི་མཚན་ཉིད་གསུངས་པ། ཐུགས་རྗེ་ཆེན་པོས་
འཇིག་རྟེན་མཁྱེན། །འཇིག་རྟེན་ཀུན་ལ་གཟིགས་ནས་ནི། །ཆོས་ཀྱི་སྐུ་ལས་མ་གཡོས་པར། །
སྤྲུལ་བའི་རང་བཞིན་སྣ་ཚོགས་ཀྱིས། །སྐྱེ་བ་མངོན་པར་སྐྱེ་བ་དང་། །དགའ་ལྡན་ལས་ནི་འཕོ་བ་
དང༌། །ལྷུམས་སུ་འཇུག་དང་བལྟམ་པ་དང༌། །བཟོ་ཡི་གནས་ལ་མཁས་པ་དང་། །བཙུན་མོའི་
འཁོར་གྱིས་དགྱེས་རོལ་དང་། །ངེས་འབྱུང་དཀའ་བ་སྤྱད་པ་དང་། །བྱང་ཆུབ་སྙིང་པོར་གཤེགས་
པ་དང་། །བདུད་སྡེ་འཇོམས་དང་རྫོགས་པར་ནི། །བྱང་ཆུབ་ཆོས་ཀྱི་འཁོར་ལོ་དང༌། །མྱ་ངན་འདས་
156



རིན་ཆེན་ཡེ་ཤེས།
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ།
པོད་དང་པོ།
པར་གཤེགས་མཛད་རྣམས། །ཡོངས་སུ་མ་དག་ཞིང་རྣམས་སུ། །སྲིད་པ་ཇི་སྲིད་གནས་པར་སྟོན། །
མི་རྟག་སྡུག་བསྔལ་བདག་མེད་དང་། །ཞི་བའི་སྒྲ་ཡིས་ཐབས་མཁྱེན་པས། །སེམས་ཅན་སྲིད་གསུམ་
སྐྱོ་བསྐྱེད་ནས། །མྱ་ངན་འདས་ལ་རབ་འཛུད་མཛད། །ཞི་བའི་ལམ་ལ་རབ་ཞུགས་པ། །མྱ་ངན་
འདས་ཐོབ་འདུ་ཤེས་ཅན། །དམ་ཆོས་པད་མ་དཀར་ལ་སོགས། །ཆོས་ཀྱི་དེ་ཉིད་བསྟན་པ་ཡིས། །
དེ་དག་སྔར་འཛིན་ལས་བཟློག་སྟེ། །ཐབས་དང་ཤེས་རབ་ཡོངས་བཟུང་བས། །ཐེག་པ་མཆོག་ལ་
སྨིན་མཛད་དེ། །བྱང་ཆུབ་མཆོག་ཏུ་ལུང་སྟོན་ཏོ། །ཞེས་གསུངས་ཏེ། ཚིགས་སུ་བཅད་པ་དང་པོ་
བཞིས་ནི་བདག་ཉིད་ཆོས་ཀྱི་སྐུ་ལས་མ་གཡོས་བཞིན་དུ་གདུལ་བྱའི་སྣང་བར་བཟོ་སྤྲུལ་པ་ལ་སོགས་
པའི་སྤྲུལ་པ་སྣ་ཚོགས་པ་དང་། མཆོག་གི་སྤྲུལ་པའི་སྒོ་ནས་མཛད་པ་བཅུ་གཉིས་ཡོངས་སུ་མ་དག་
པའི་ཞིང་རྣམས་སུ་གདུལ་བྱ་གང་ཡོད་པ་འཁོར་བ་ཇི་སྲིད་གནས་ཀྱི་བར་དུ་རྒྱུན་མི་འཆད་པར་སྟོན་
པ་བསྟན་པ་ཡིན་ཏེ། དེ་ལ་མཛད་པ་བཅུ་གཉིས་པོ་འདི་རྣམས་ཐེག་པ་ཆེན་པོའི་ལུགས་ནི་རྒྱ་ཆེ་
རོལ་པའི་མདོ་ལས་མཛད་པ་དང་པོ་བཅུ་གཅིག་ཤེས་པར་བྱ་ལ་བཅུ་གཉིས་པ་མྱ་ངན་ལས་འདའ་
བའི་མཛད་པ་ནི་མྱ་ངན་ལས་འདས་པ་ཆེན་པོའི་མདོ་ལ་སོགས་པ་ལས་ཤེས་པར་བྱའོ། །ཐེག་པ་
ཆུང་ངུའི་ལུགས་ནི་ལུང་ཕྲན་ཚེགས་སུ་བལྟ་བར་བྱའོ། །གཞན་ཡང་མངོན་པར་འབྱུང་བའི་མདོ་
ལས་ཀྱང་འབྱུང་ངོ༌། །ཚིགས་སུ་བཅད་པ་ལྷག་མ་རྣམས་ཀྱིས་ནི་ཆོས་ཀྱི་འཁོར་ལོ་བསྐོར་བའི་
མཛད་པ་བྱེ་བྲག་ཏུ་བཤད་པ་སྟེ། དེ་ལ་ཚིགས་སུ་བཅད་པ་གཅིག་གིས་བདེན་པ་བཞིའི་ཆོས་ཀྱིས་
འཁོར་ལོ་བསྐོར་བས་སྲིད་པ་ལ་ཆགས་པའི་སེམས་ཅན་རྣམས་ལ་མི་རྟག་པ་དང་སྡུག་བསྔལ་བ་
ལ་སོགས་པའི་གཏམ་གྱིས་འཁོར་བ་ལ་སྐྱོ་བ་བསྐྱེད་ནས་མྱ་ངན་ལས་འདས་པ་ལ་འགོད་པར་མཛད་
པ་ཡིན་ནོ་ཞེས་བསྟན་ཏོ། །ལྷག་མས་ནི་མཚན་ཉིད་མེད་པའི་ཆོས་ཀྱི་འཁོར་ལོ་དང༌། དོན་དམ་རྣམ་
པར་ངེས་པའི་ཆོས་ཀྱི་འཁོར་ལོས། ཞི་བ་ཕྱོགས་གཅིག་པའི་མྱ་ངན་ལས་འདས་པ་ལ་མངོན་པར་
ཞེན་པའི་གང་ཟག་རྣམས་དེ་ལས་བཟློག་སྟེ། ཐབས་དང་ཤེས་རབ་ཟབ་པ་དང་རྒྱ་ཆེ་བ་བསྟན་པས་
ཐེག་པ་ཆེན་པོ་ལ་རབ་ཏུ་སྨིན་པར་མཛད་ཅིང༌། སྨིན་པ་རྣམས་ཀྱང་བྱང་ཆུབ་མཆོག་ཏུ་ལུང་སྟོན་
པར་མཛད་དེ། རྣམ་པར་ཐར་པའི་སྒོ་གསུམ་གྱི་གཏམ་དང་འཁོར་གསུམ་ཡོངས་སུ་དག་པའི་གཏམ་
གྱིས་སེམས་ཅན་རྣམས་དེ་བཞིན་གཤེགས་པའི་ཡུལ་ལ་འཇུག་པར་མཛད་དོ་ཞེས་བསྟན་ཏོ། །དེ་
s7



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
ལ་ཞི་བའི་ལམ་ནི་རང་བཞིན་གྱིས་སྡུག་བསྔལ་ཀུན་འབྱུང་ཉེ་བར་ཞི་བ་ཉན་རང་གི་ལམ་ཙམ་གྱིས་
རང་གི་མྱ་ངན་ལས་འདས་པའི་འབྲས་བུ་ཐོབ་པ་ལ་མཐར་ཐུག་པའི་མྱ་ངན་ལས་འདས་པ་ཐོབ་
པར་རློམ་བའི་འདུ་ཤེས་ཅན་རྣམས་དམ་པའི་ཆོས་པད་མ་དཀར་པོ་ལ་སོགས་པར་ཐེག་པ་གཅིག་
པ་དང་རྟག་པ་དང་བདེ་བའི་ཕ་རོལ་ཏུ་ཕྱིན་པ་སོགས་བཞི་བསྟན་ཏེ། དམ་པའི་ཆོས་པད་མ་དཀར་
པོ་ལས། མི་མཁས་གང་དག་སྨན་ལ་མོས་དགའ་ཞིང༌། །སངས་རྒྱས་བྱེ་བ་མང་ལ་སྤྱོད་པ་སྤྱད། །
འཁོར་བར་ཆགས་ཤིང་ཤིན་ཏུ་སྡུག་བསྔལ་བ། །དེ་ལ་མྱ་ངན་འདའ་བར་ཉེ་བར་བསྟན། །སངས་
རྒྱས་ཡེ་ཤེས་རབ་ཏུ་རྟོགས་བྱའི་ཕྱིར། །དེ་ལྟར་བྱུང་བ་ན་ནི་ཐབས་མཛད་དེ། །ཁྱེད་ཆག་སངས་
རྒྱས་སུ་ཡང་འགྲུབ་པོ་ཞེས། །དེ་རྣམས་ལ་ནི་རེ་ཞིག་མི་གསུང་ངོ༌། །ཅི་ཕྱིར་ཞེ་ན་སྐྱོབ་པ་དུས་ལ་
གཞེས། །དལ་བ་གཟིགས་ཏེ་དེ་ནས་གདོད་འཆད་དོ། །ཞེས་པ་དང་། ཐེག་པ་ཐ་དད་པར་ནི་གང་
སྟོན་པ། །སྐྱེས་མཆོག་རྣམས་ཀྱིས་ཐབས་མཁས་མ་གཏོགས་པར། །ཐེག་པ་གཅིག་སྟེ་གཉིས་སུ་
ཡོད་མ་ཡིན། །འཇིག་རྟེན་ན་ནི་ནམ་ཡང་གསུམ་དུ་མེད། །རང་བྱུང་བདག་ཉིད་ཅི་ལ་གནས་པ་དང༌། །
སངས་རྒྱས་ཅི་ལྟ་བུ་དང་ཅི་འདྲ་བ། །སྟོབས་དང་བསམ་གཏན་རྣམ་ཐར་དབང་པོ་རྣམས། །དེ་དག་
ཉིད་ལ་སེམས་ཅན་རབ་ཏུ་འཇོག །བྱང་ཆུབ་རྡུལ་མེད་དམ་པ་ཐོབ་ནས་སུ། །ཐེག་པ་དམན་ལ་སེམས་
ཅན་གཅིག་བཀོད་ན། །འདི་ནི་ང་ཡི་ལེགས་པ་མ་ཡིན་ཏེ། །སེར་སྣའི་ཉེས་པ་ང་ལ་ཡོད་པར་འགྱུར། །
ཞེས་པ་དང༌། འདི་ལྟར་ངས་ནི་ཆོས་རྣམས་འདི་དག་ཀུན། །གདོད་ནས་རབ་ཞི་མྱ་ངན་རྟག་འདས་
བཤད། །སངས་རྒྱས་སྲས་དེ་སྤྱོད་པ་ཀུན་རྫོགས་ནས། །ཕྱི་མའི་དུས་ཀྱི་ཚེ་ལ་རྒྱལ་བར་འགྱུར། །
ཐེག་པ་གསུམ་དུ་གང་རྣམས་བསྟན་པ་ནི། །ང་ཡི་ཐབས་མཁས་ཚུལ་ནི་དེ་འདྲ་སྟེ། །ཐེག་པ་གཅིག་
སྟེ་དེ་བཞིན་ཚུལ་ཡང་གཅིག །དེ་ལྟར་འདྲེན་པ་རྣམས་ཀྱི་བཤད་པ་གཅིག །གང་འདིར་ལ་ལ་ཐེ་
ཚོམ་ཡོད་པ་དག །ཐེ་ཚོམ་དང་ནི་དེ་བཞིན་སོམ་ཉི་སྤོངས། །གཞན་དུ་མི་གསུང་འཇིག་རྟེན་འདྲེན་
པ་རྣམས། །ཐེག་པ་འདི་ནི་གཅིག་སྟེ་གཉིས་སུ་མེད། །ཅེས་པ་དང༌། འདི་ལྟར་མྱ་ངན་འདས་པར་
གང་བསྟན་པ། །འཁོར་བའི་སྡུག་བསྔལ་དག་ལས་ཁྱེད་ཐར་ཏེ། །ཁྱེད་ནི་ད་དུང་མྱ་ངན་ཡོངས་མ་
འདས། །སངས་རྒྱས་ཐེག་པ་འདི་ནི་བཙལ་བར་བྱ། །ཞེས་དང༌། འདི་ལྟར་དོན་དམ་ཡང་དག་ངས་
བཤད་པ། །ཉན་ཐོས་དེ་ཀུན་མྱ་ངན་མ་འདས་ཏེ། །དེ་དག་བྱང་ཆུབ་མཆོག་ལ་རབ་སྤྱད་ནས། །ཉན་
i58



རིན་ཆེན་ཡེ་ཤེས། །
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། པོད་དང་པོ།
ཐོས་འདི་དག་ཐམས་ཅད་སངས་རྒྱས་འགྱུར། །ཞེས་པ་དང་། དེ་བཞིན་ཉན་ཐོས་ཐམས་ཅད་ཀྱང་། །
མྱ་ངན་འདས་ཐོབ་འདུ་ཤེས་ཏེ། །རྒྱལ་བས་བཤད་པ་དེ་དག་ལ། །མྱ་ངན་མ་འདས་དེ་ངལ་བསོ། །
གང་ཡང་ཚུལ་འདི་གསུང་བ་ནི། །སངས་རྒྱས་རྣམས་ཀྱི་ཐབས་འདི་སྟེ། །ཐམས་ཅད་མཁྱེན་པ་མ་
རྟོགས་པར། །མྱ་ངན་འདའ་མེད་འདི་རྩོམས་ཤིག །ཅེས་པ་དང་། མ་འོངས་པའི་དུས་ན་ཤཱ་རིའི་བུ་ཁྱོད་
ཀྱང༌། རྒྱལ་བ་དེ་བཞིན་གཤེགས་པར་འབྱུང་འགྱུར་ཏེ། །པད་མའི་འོད་ཅེས་བྱ་བ་ཀུན་ཏུ་སྤྱན། །
སྲོག་ཆགས་བྱེ་བ་སྟོང་དག་རྣམ་པར་འདུལ། །ཞེས་ཉན་ཐོས་རྣམས་ཀྱང་བྱང་ཆུབ་ཆེན་པོར་ལུང་
བསྟན་པ་དང་། ཤཱ་རིའི་བུ་ང་ཡང་ཐེག་པ་གཅིག་ལས་བརྩམས་ཏེ་སེམས་ཅན་རྣམས་ལ་ཆོས་བསྟན་
པ་འདི་ལྟ་ཏེ། སངས་རྒྱས་ཀྱི་ཐེག་པ་ཐམས་ཅད་མཁྱེན་པ་ཉིད་ཀྱི་མཐར་ཐུག་པ་སྟེ། ཐེག་པ་གཉིས་
སམ་གསུམ་ཞེས་བྱ་བ་གང་ཡང་མེད་དོ། །ཞེས་པ་དང་། ཤཱ་རིའི་བུ་ཐེག་པ་འདི་ནི་གཅིག་ཏུ་ཟད་དེ་
འདི་ལྟ་སྟེ་སངས་རྒྱས་ཀྱི་ཐེག་པའོ། །ཞེས་པ་དང༌། ལམ་རིང་པོར་དུབ་པའི་འགྲོན་པོ་རྣམས་ལ་
འབྲོག་དགོན་པའི་དབུས་སུ་གྲོང་ཁྱེར་སྤྲུལ་པ་དཔེར་མཛད་པ་སྔར་བཤད་པ་བཞིན་ནོ། །ཆོས་དང་
དོན་རྣམ་པར་འབྱེད་པའི་མདོ་ལས། སེམས་ཅན་ཤུལ་ངན་ལྷུང་གྱུར་ཅིང་། །འདོད་ཆགས་ཞེ་སྡང་
དབང་གྱུར་རྣམས། །ཐེག་པ་དམན་ལ་བཞག་མཛད་ནས། །ཐེག་པ་ཆེན་པོ་བརྗོད་པར་མཛད། །
ཅེས་པ་དང༌། དཔལ་ཕྲེང་གི་མདོ་ལས། བཅོམ་ལྡན་འདས་ཆོས་ཀྱི་སྐུ་རྟོགས་པའི་མཐའ་ནི་ཐེག་པ་
གཅིག་ལགས་ཏེ། ཞེས་པ་དང༌། བཅོམ་ལྡན་འདས་སེམས་ཅན་རྣམས་དེ་ལ་དད་པས་རྟག་པར་
འདུ་ཤེས་པ་དང་། བདེ་བར་འདུ་ཤེས་པ་དང་བདག་ཏུ་འདུ་ཤེས་པ་དང་། གཙང་བར་འདུ་ཤེས་པའི་
སེམས་ཅན་དེ་དག་ནི་བཅོམ་ལྡན་འདས་ཕྱིན་ཅི་ལོག་ཏུ་གྱུར་པ་མ་ལགས་ཏེ། ཞེས་པ་ལ་སོགས་
སྔར་དྲངས་པ་བཞིན་ནོ། །གཞན་ཡང་ཐེག་པ་ཆེན་པོའི་མདོ་དུ་མར་ཐབས་དང་ཤེས་རབ་ཁྱད་པར་
ཅན་བསྟན་པས་ཐེག་པ་ཆུང་ངུའི་ལམ་དང་འབྲས་བུ་ཐོབ་པ་དག་མཐར་ཐུག་གི་ལམ་དང་མཐར་
ཐུག་གི་འབྲས་བུ་ཐོབ་པར་འཛིན་པ་ལས་བཟློག་ནས་ཐེག་པ་ཆེན་པོའི་མྱ་ངན་ལས་འདས་པ་ཐོབ་
པར་བྱ་བའི་ཕྱིར། ཐེག་པ་ཆེན་པོའི་ཐབས་དང་ཤེས་རབ་ཟུང་དུ་འཇུག་པའི་ལམ་བསྒོམས་པས་
རྒྱུད་ཡོངས་སུ་སྨིན་པར་མཛད་ཅིང༌། སྨིན་པ་རྣམས་ཀྱང་མངོན་སུམ་དང་མངོན་སུམ་མ་ཡིན་པ་ལ་
སོགས་པར་ལུང་སྟོན་པར་མཛད་པ་ཡིན་ནོ། །་
པ
159



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
ཚིགས་སུ་བཅད་པ་གཉིས་ཀྱིས་ནི་སྤྱིའི་དོན་བསྡུ་བ་སྟེ། ཟབ་དང་མཐུ་ནི་སྣ་ཚོགས་དང་། །
བྱིས་པའི་དོན་མཐུན་རབ་འདྲེན་ཕྱིར། །འདི་དག་གྲངས་བཞིན་ཟབ་པ་དང་། །རྒྱ་ཆེ་བདག་ཉིད་ཆེ་
ཞེས་བྱ། །འདིར་ནི་དང་པོ་ཆོས་སྐུ་སྟེ། །ཕྱི་མ་དག་ནི་གཟུགས་ཀྱི་སྐུ། །ནམ་མཁས་ལ་ནི་གཟུགས་
གནས་བཞིན། །དང་པོ་ལ་ནི་ཐ་མ་གནས། །ཞེས་ཏེ། ཆོས་ཀྱི་སྐུ་ནི་ཟབ་ཅིང་གཏིང་དཔག་དཀའ་
བས་ན་ཟབ་པ་དང་། ལོངས་སྤྱོད་རྫོགས་པའི་སྐུ་ནི་དག་པའི་གདུལ་བྱ་འདུལ་བའི་མཐུ་ཕུན་སུམ་
ཚོགས་པ་དང་ལྡན་པས་ན་རྒྱ་ཆེ་བ་དང༌། སྤྲུལ་པའི་སྐུ་ནི་བྱིས་པའི་སྐྱེ་བོའི་བསམ་པ་དང་མཐུན་
པར་བསྟན་པས་དེ་དག་རབ་ཏུ་འདྲེན་པར་མཛད་པའི་ཕྱིར་བདག་ཉིད་ཆེན་པོ་ཞེས་བྱའོ། །སྐུ་གསུམ་
པོ་དེའང་ནམ་མཁའ་ལ་སྣོད་བཅུད་ཀྱི་གཟུགས་ཐམས་ཅད་གནས་པ་བཞིན་དུ། ཆོས་ཀྱི་སྐུ་ལ་
གཟུགས་ཀྱི་སྐུ་གནས་པ་ཡིན་ཏེ། ཚིགས་སུ་བཅད་པ་ཐ་མ་འདིས་ནི་རྟེན་དང་བརྟེན་པའི་ཚུལ་རྒྱས་
པར་བཤད་པའང་ཡིན་ནོ། །
སྐུ་གསུམ་པོ་འདི་ཉིད་ཀྱི་འགྲོ་བ་ལ་ཕན་པ་དང་བདེ་བ་སྒྲུབ་པར་འཇུག་པ་རྟག་པའི་དོན་ལས་
བརྩམས་ནས་ཚིགས་སུ་བཅད་པ། རྒྱུ་མཐའ་ཡས་དང་སེམས་ཅན་ཟད་མེད་དང་། །བརྩེ་དང་འཕྲུལ་
དང་མཁྱེན་དང་ཕུན་ཚོགས་ལྡན། །ཆོས་ཀྱི་དབང་ཕྱུག་འཆི་བའི་བདུད་བཅོམ་དང༌། །ངོ་བོ་
མེད་ཕྱིར་འཇིག་རྟེན་མགོན་པོ་རྟག །ཅེས་གསུངས་ཏེ། རྒྱུ་བདུན་གྱིས་གཟུགས་ཀྱི་རྟག་པ་ཉིད་དང་།
རྒྱུ་གསུམ་གྱིས་ཆོས་ཀྱི་སྐུ་རྟག་པ་ཉིད་དེ། རྒྱུ་བཅུས་དེ་བཞིན་གཤེགས་པ་རྟག་པར་གནས་པ་
བསྟན་ཏོ། །ཚིགས་སུ་བཅད་པ་འདིའི་བསྡུས་པའི་དོན་ནི་ཚིགས་སུ་བཅད་པ་དྲུག་གིས་རིག་པར་བྱ་
བ་ལས། རྒྱུ་རེ་རེ་ནི་ཚིགས་སུ་བཅད་པ་ཕྱེད་ཕྱེད་ཀྱིས་བཤད་དེ། འདི་ལྟར་དགེ་བ་མཐའ་ཡས་པའི་
རྒྱུ་ལས་གྲུབ་པའི་ ཕྱིར་རྟག་པ་ནི། ལུས་དང་སྲོག་དང་ལོངས་སྤྱོད་རྣམས། །བཏང་ན་དམ་ཆོས་
འཛིན་ཕྱིར་དང་། ། ཞེས་པས་བཤད་དོ། ། ན་
ཕྲིན་ལས་འཇུག་པའི་ཡུལ་སེམས་ཅན་ཟད་པ་མེད་པའི་ཕྱིར་རྟག་པ་ནི། སེམས་ཅན་ཀུན་ལ་
ཕན་པའི་ཕྱིར། །དང་པོའི་དམ་བཅས་མཐར་ཕྱིན་ཕྱིར། །ཞེས་པས་བཤད་དེ། དང་པོ་སེམས་བསྐྱེད་
པ་ན་སེམས་ཅན་ཐམས་ཅད་བྱང་ཆུབ་ལ་དགོད་པར་བྱ་ཞེས་དམ་བཅས་པ་མཐར་ཕྱིན་པར་མཛད་
པའི་ཕྱིར་རོ། །བརྩེ་བ་ཆེན་པོ་མངའ་བའི་ཕྱིར་རྟག་པ་ནི། སངས་རྒྱས་ཉིད་ནི་གཙང་བ་དང་། དག་
160



རིན་ཆེན་ཡེ་ཤེས། །
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ།
པོད་དང་པོ།
པའི་ཐུགས་རྗེས་རབ་འཇུག་ཕྱིར། །ཞེས་པས་བཤད་དེ། ཤེས་སྒྲིབ་དང་བྲལ་བས་གཙང་བ་དང་།
ཉོན་སྒྲིབ་དང་བྲལ་བས་དག་པའི་ཐུགས་རྗེས་འཁོར་བ་ཇི་སྲིད་པར་སེམས་ཅན་གྱི་དོན་མཛད་པར་
བཞེད་པར་རབ་ཏུ་འཇུག་པའི་ཕྱིར་རོ། །
འཁོར་བ་ཇི་སྲིད་དུ་བཞུགས་པར་ནུས་པའི་རྫུ་འཕྲུལ་མངའ་བའི་ཕྱིར་རྟག་པ་ནི། །རྫུ་འཕྲུལ་
རྐང་པ་སྟོན་པ་ནི། །དེ་ཡི་གནས་པར་སྤྱོད་པའི་ཕྱིར། །ཞེས་པས་བཤད་དེ། སངས་རྒྱས་དེ་ནི་རྫུ་
འཕྲུལ་གྱི་རྐང་པ་ཡོངས་སུ་རྫོགས་པར་བསྒོམས་པས་འཁོར་བ་ཇི་སྲིད་པར་གནས་པར་ནུས་པའི་
ཕྱིར་རོ། །འཁོར་འདས་མཉམ་ཉིད་དུ་མཁྱེན་པའི་ཕྱིར་རྟག་པ་ནི། མཁྱེན་པས་འཁོར་དང་མྱ་ངན་
འདས། །གཉིས་སུ་འཛིན་ལས་གྲོལ་བའི་ཕྱིར། །ཞེས་པས་བཤད་དེ། སྤྲིན་ཆེན་པོའི་མདོ་ལས།
མ་སྐྱེས་ཁྱོད་ལ་ཕྱག་འཚལ་ལོ། །དེ་བཞིན་གཤེགས་པ་ཐབས་ཀྱི་སྐུ། །སྲིད་པར་སྐྱེ་བ་སྣ་ཚོགས་
པ༑ །དྲི་མེད་ཐམས་ཅད་ཐུབ་པས་བསྟན། །དཔའ་བོ་ཆེན་པོ་རྟག་པའི་སྐུ། །སྲིད་པའི་དགྱེས་པ་རྒྱ་
མཚོ་མངའ། །གོས་པ་མེད་པའི་དེ་བཞིན་གཤེགས། །འཁོར་བ་དག་ནི་དགེ་བར་བཞེད། །ཅེས་པ་
ལྟར་རོ། །
བསམ་གཏན་གྱི་བདེ་བ་ཕུན་སུམ་ཚོགས་པ་དང་ལྡན་པའི་ཕྱིར་རྟག་པ་ནི། རྟག་ཏུ་བསམ་ཡས་
ཏིང་འཛིན་གྱི། །བདེ་བ་ཕུན་སུམ་ཚོགས་ལྡན་ཕྱིར། །ཞེས་པས་བཤད་དོ། །རང་གཞན་གྱི་དོན་ལ་
དབང་འབྱོར་པའི་ཆོས་ཀྱི་དབང་ཕྱུག་ཆེན་པོ་ཡིན་པའི་ཕྱིར་རྟག་པ་ནི། འཇིག་རྟེན་ན་ནི་སྤྱོད་པ་ན། །
འཇིག་རྟེན་ཆོས་ཀྱིས་གོས་མེད་ཕྱིར། །ཞེས་པས་བཤད་དེ། དེ་ལྟར་ན་རྒྱུ་བདུན་གྱིས་གཟུགས་ཀྱི་
སྐུ་རྟག་པ་ཉིད་བསྟན་ཏོ། །མ་དག་པའི་འཆི་བདུད་དང་དག་པའི་འཆི་བ་གཉིས་ཀ་བཅོམ་པའི་ཕྱིར་རྟག་
པ་ནི། འཆི་མེད་ཞི་བའི་གནས་ཐོབ་ལ། །འཆི་བདུད་རྒྱུ་བ་མེད་པའི་ཕྱིར། །ཞེས་པས་བཤད་དེ།
འཁོར་བ་པའི་འཆི་བ་དང་། བསམ་གྱིས་མི་ཁྱབ་པར་བསྒྱུར་བའི་འཆི་བ་གཉི་ག་མེད་པའི་ཆོས་ཀྱི་
སྐུ་ཐོབ་པ་ལ་འཆི་བདག་གི་བདུད་གཏན་མེད་པའི་ཕྱིར་རོ། ། ན་
འདུས་བྱས་ཀྱི་ངོ་བོ་ཉིད་མེད་པའི་ཕྱིར་རྟག་པ་ནི། འདུས་མ་བྱས་པའི་རང་བཞིན་གྱི། །ཐུབ་པ་
གདོད་ནས་རབ་ཞིའི་ཕྱིར། །ཞེས་པས་བཤད་དོ། །བསླུ་བ་མེད་པ་འཇིག་རྟེན་གྱི་མགོན་སྐྱབས་ཡིན་
པའི་ཕྱིར་རྟག་པ་ནི། རྟག་པ་སྐྱབས་མེད་རྣམས་ཀྱི་ནི། །སྐྱབས་ལ་སོགས་པ་འཐད་ཕྱིར་རོ། །ཞེས་
161



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།།
པས་བཤད་དེ། སྤྲིན་ཆེན་པོའི་མདོ་ལས། སྐྱབས་མེད་རྣམས་ཀྱི་སྐྱབས་ལགས་ཏེ། །དེ་བས་ཐུབ་
ཆེན་རྟག་པ་ལགས། །མགོན་མེད་རྣམས་ཀྱི་མགོན་ཡང་ཁྱོད། །གཉེན་མེད་རྣམས་ལ་རབ་གཉེན་
པ༑ ༑བརྟན་པའི་གནས་ན་བཞུགས་པ་སྟེ། དེ་བས་མི་གཡོ་བརྟན་པ་ལགས། །ཞེས་སོ། །དེ་ལྟར་རྒྱུ་
གསུམ་གྱིས་ཆོས་ཀྱི་སྐུ་རྟག་པ་ཉིད་བསྟན་ཏོ། ། །
དེ་རྣམས་ཀྱི་དོན་བསྡུ་བ་ནི། དང་པོ་ཡི་ནི་རྒྱུ་བདུན་གྱིས། །གཟུགས་ཀྱི་སྐུ་ནི་རྟག་ཉིད་དེ། །
ཕྱི་མ་གསུམ་གྱིས་སྟོན་པ་ནི། །ཆོས་ཀྱི་སྐུ་ཡི་རྟག་པ་ཉིད། །ཅེས་གསུངས་ཏེ། རྒྱུ་མཚན་དང་པོ་བདུན་
གྱིས་གཟུགས་སྐུ་གཉིས་པོ་ལོངས་སྤྱོད་རྫོགས་པའི་སྐུ་ནི་ས་ལ་གནས་པའི་བྱང་ཆུབ་སེམས་དཔའ་
རྣམས་ཀྱི་སྣང་ངོར་མཚན་དང་དཔེ་བྱད་ཀྱིས་བརྒྱན་པའི་སྐུ་སྣང་བ་རྒྱུན་མི་འཆད་པས་རྟག་པ་དང་།
སྤྲུལ་པའི་སྐུ་ནི་གདུལ་བྱའི་དབང་གིས་ལ་ལར་མི་སྣང་ཡང་ལ་ལར་སྣང་བ་རྒྱུན་མི་འཆད་པས་རིགས་
མི་འདྲ་བའི་རྒྱུན་ནམ་ཡང་མེད་པར་མི་འགྱུར་བས་རྟག་པ་ཉིད་དོ། །རྒྱུ་མཚན་ཕྱི་མ་གསུམ་གྱིས་
ཆོས་ཀྱི་སྐུ་རང་བཞིན་ནམ་ཡང་མི་འགྱུར་བས་རྟག་པ་ཉིད་དེ། མདོ་སྡེ་རྒྱན་ལས། རང་བཞིན་དང་
ནི་རྒྱུན་མི་འཆད། །རྒྱུན་གྱིས་དེ་དག་རྟག་པ་ཉིད། །ཅེས་པ་དང༌། སྤྲུལ་སྐུ་རྟག་པའི་རྒྱུ་མཚན་ཐེག་
ཆེན་བསྡུས་པ་ལས། ལ་ལར་མེ་བཞིན་མྱ་ངན་འདའ། །ལ་ལར་བྱང་ཆུབ་འཚང་ཡང་རྒྱ། །གཏན་
ཏུ་མེད་པ་མ་ཡིན་ཏེ། །དེ་བཞིན་གཤེགས་པ་རྟག་པའི་སྐུ། །ཞེས་གསུངས་པ་བཞིན་ནོ། །
དེ་བཞིན་གཤེགས་པ་རྣམས་ཀྱི་གནས་ཡོངས་སུ་གྱུར་པས་རབ་ཏུ་ཕྱེ་བ་སྐུ་གསུམ་ཐོབ་པའི་
ཚུལ་དེ་ཡང་བསམ་གྱིས་མི་ཁྱབ་པའི་ཚུལ་གྱིས་རྟོགས་པར་བྱ་བ་ཡིན་པས་བསམ་གྱིས་མི་ཁྱབ་
པའི་དོན་ལས་བརྩམས་ཏེ་ཚིགས་སུ་བཅད་པ། ངག་ཡུལ་མིན་ཕྱིར་དོན་དམ་གྱིས་བསྡུས་ཕྱིར། །
རྟོགས་ནས་མིན་ཕྱིར་དཔེ་ལས་འདས་པའི་ཕྱིར། །བླ་ན་མེད་ཕྱིར་སྲིད་ཞིས་མ་བསྡུས་ཕྱིར། །རྒྱལ་
ཡུལ་འཕགས་རྣམས་ཀྱིས་ཀྱང་བསམ་མི་ཁྱབ། །ཅེས་གསུངས་ཏེ། སངས་རྒྱས་ཁོ་ནའི་ཡུལ་དུ་
གྱུར་པའི་སྐུ་གསུམ་པོ་དེ་ནི་དབང་ཐོབ་པའི་བྱང་ཆུབ་སེམས་དཔའ་རྣམས་ཀྱིས་ཀྱང་བསམ་གྱིས་མི་
ཁྱབ་སྟེ། ངག་གིས་རྗོད་པའི་ཡུལ་མ་ཡིན་པའི་ཕྱིར་དང། ངག་གི་ཡུལ་ལ་ཀུན་རྫོབ་ཀྱིས་ཁྱབ་པ་
ལ་དེ་དོན་དམ་པས་བསྡུས་པའི་ཕྱིར་དང་། ཀུན་རྫོབ་ལ་རྟོགས་པའི་ཡུལ་གྱིས་ཁྱབ་པ་ལ་དེ་རྟོགས་
པའི་ཡུལ་མ་ཡིན་པའི་ཕྱིར་དང༌། རྟོག་པའི་ཡུལ་དཔེ་ལས་དཔག་ཏུ་རུང་བས་ཁྱབ་པ་ལས་དེ་དཔེ་
16



རིན་ཆེན་ཡེ་ཤེས། །
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། ། པོད་དང་པོ།
ལས་འདས་པའི་ཕྱིར་དང༌། དཔེ་ལས་དཔག་ཏུ་རུང་བ་ལ་དེ་དང་ཆོས་མཐུན་ཡོད་པས་ཁྱབ་པས་
དེ་བླ་ན་མེད་པའི་ཕྱིར་དང༌། བླ་ན་ཡོད་པ་ལ་སྲིད་ཞིས་བསྡུས་པས་ཁྱབ་པ་ལས། དེ་སྲིད་ཞི་གཉི་
ཀས་མ་བསྡུས་པའི་ཕྱིར་རོ། །
འདིའི་བསྡུས་པའི་དོན་ནི་ཚིགས་སུ་བཅད་པ་བཞིས་རིག་པར་བྱ་སྟེ། བསམ་མེད་ཡིན་ཏེ་བརྗོད་
དུ་མེད་ཕྱིར་ཏེ། །བརྗོད་མེད་དོན་དམ་ཡིན་ཕྱིར་རོ། །དོན་དམ་ཡིན་ཏེ་བློས་བརྟག་བྱ་མིན་ཕྱིར་དེ། །
བརྟག་བྱ) མིན་དེ་རྟགས་ལ་བརྟེན་ནས་) རྗེས་དཔག་བྱ་མིན་ཕྱིར། །དཔག་ ་བྱ་མིན་ཏེ་མེད་བླ་ གོང་ན་མེད་
པའི་ཕྱིར། །བླ་ན་མེད་པ་ཡིན་ཏེ།ས་ (སྲིད་ཞིས་མ་བསྡུས་ཕྱིར། །མ་བསྡུས་ (དེ་སྲིད་ཞིའི་མཐའ་ལས་གནས་པ་
མེད་ཕྱིར་དེ། །སྲིད་ཞི་ལ་ཡོན་ཏན་སྐྱོན་རྟོག་མེད་ཕྱིར་རོ། །རྒྱུ་ལྔ་དག་གིས་ཕྲ་བའི་ཕྱིར། །ཆོས་སྐུ་
བསམ་མི་ཁྱབ་པ་སྟེ། །དྲུག་པས་དེའི་དངོས་མིན་ཕྱིར། །གཟུགས་སྐུ་བསམ་མི་ཁྱབ་པའོ། །བླ་
མེད་ཡེ་ཤེས་ཐུགས་རྗེ་ཆེ་སོགས་ཡོན་ཏན་གྱི། །ཡོན་ཏན་ཕ་རོལ་བྱོན་པའི་རྒྱལ་བ་བསམ་མི་
ཁྱབ། །དེས་ན་རང་བྱུང་རྣམས་ཀྱི་ཐ་མའི་ཚུལ་འདི་ནི། །དྲང་སྲོང་ཆེན་པོ་དབང་ཐོབ་རྣམས་ཀྱིས་
ཀྱང་རིག་མིན། །ཞེས་གསུངས་ཏེ། བསམ་དུ་མེད་པ་ནི་དམ་བཅའ་བ་སྟེ། དེའི་འཐད་པ་དྲུག་ནི་སྔ་
མ་སྔ་མ་ཕྱི་མ་ཕྱི་མས་བསྒྲུབ་པར་བྱེད་ལ་དྲུག་པ་མ་བསྡུས་པའི་རྒྱུ་མཚན་ནི། འཁོར་འདས་ཀྱི་
སྐྱོན་ཡོན་ལ་བླང་དོར་དུ་མི་རྟོག་པས་དེ་གཉིས་ལ་མི་གནས་པའི་ཕྱིར་རོ། །དེས་ན་མི་གནས་པའི་
མྱ་ངན་ལས་འདས་པ་ཞེས་བསྟན་ཏོ། །དེ་ལྟར་དང་པོ་ལྔས་ནི་ཟབ་པའི་ཕྱིར་ཆོས་ཀྱི་སྐུ་བསམ་གྱིས་
མི་ཁྱབ་ལ། དྲུག་པ་ནི་ཁམས་གསུམ་དུ་གནས་ཀྱང་ཁམས་གསུམ་ལས་ཤིན་ཏུ་འདས་པའི་ཕྱིར་
གཟུགས་ཀྱི་སྐུ་བསམ་གྱིས་མི་ཁྱབ་པའོ། །ཚིགས་སུ་བཅད་པ་ཐ་མས་ནི་སངས་རྒྱས་རྣམས་ཀྱི་
མཐར་ཐུག་པའི་ཚུལ་འདི་ནི་དབང་ཐོབ་པའི་བྱང་ཆུབ་སེམ་དཔའ་རྣམས་ཀྱིས་ཀྱང་རིག་པ་མ་ཡིན་
ན་གཞན་གྱིས་ལྟ་སྨོས་ཀྱང་ཅི་དགོས་ཞེས་བྱ་བ་ཡིན་ནོ། །སྤྲིན་ཆེན་པོའི་མདོ་ལས། ཀྱེ་མ་བཅོམ་
ལྡན་སངས་རྒྱས་བསམ་མི་ཁྱབ། །དེ་བཞིན་གཤེགས་པ་བསམ་གྱིས་མི་ཁྱབ་སྐུ། །སེམས་ཅན་རྣམས་
ལ་ཕན་པར་མཛད་སླད་དུ། །བསམ་གྱིས་མི་ཁྱབ་བསམ་ཡས་མདོ་ཡང་སྟོན། །ཞེས་གསུངས་པ་
བཞིན་ནོ། །ཐེག་པ་ཆེན་པོ་རྒྱུད་བླ་མའི་བསྟན་འཆོས་དཀོན་མཆོག་གི་རིགས་རྣམ་པར་དབྱེ་བ་
ལས་བྱང་ཆུབ་ཀྱི་སྐབས་ཞེས་བྱ་བ་སྟེ་ལེའུ་གཉིས་པའི་འགྲེལ་པའོ། །དྲི་མ་མེད་པའི་དེ་བཞིན་ཉིད་
163



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
བཤད་ཟིན་ཏོ། །
ད་ནི་ཡོན་ཏན་གང་དག་བྱང་ཆུབ་དེ་ལ་བརྟེན་པ་ནོར་བུའི་འོད་དང་མདོག་དང་དབྱིབས་བཞིན་
དུ་བྱང་ཆུབ་དང་དབྱེར་མེད་པའི་རང་བཞིན་གྱི་ཤིན་ཏུ་དྲི་མ་མེད་པའི་ཡོན་ཏན་དེ་རྣམས་བཤད་
པར་བྱ་སྟེ། དེ་ནས་དེའི་རྗེས་ཐོགས་སུ་སངས་རྒྱས་ཀྱི་ཡོན་ཏན་རྣམ་པར་དབྱེ་བ་ལས་བརྩམས་ཏེ་
ཚིགས་སུ་བཅད་པ། རང་དོན་གཞན་དོན་དོན་དམ་སྐུ་དང་ནི། །དེ་ལ་བརྟེན་པའི་ཀུན་རྫོབ་སྐུ་ཉིད་
དེ༑།བྲལ་དང་རྣམ་པར་སྨིན་པའི་འབྲས་བུ་ནི། །ཡོན་ཏན་དབྱེ་བ་དྲུག་ཅུ་བཞི་འདི་དག །འདིས་ཅི་
བཤད་ཅེ་ན། བདག་ཉིད་ཀྱི་ནི་འབྱོར་པའི་གནས། །དམ་པའི་དོན་གྱི་སྐུ་ཡིན་ཏེ། །དྲང་སྲོང་རྣམས་ཀྱི་
བརྡ་ཡི་སྐུ། །ཕ་རོལ་ཕུན་སུམ་ཚོགས་པའི་གནས། །དང་པོའི་སྐུ་ནི་སྟོབས་ལ་སོགས། །བྲལ་བའི་
ཡོན་ཏན་རྣམས་དང་ལྡན། །གཉིས་པ་སྐྱེས་བུ་ཆེན་པོའི་མཚན། ། རྣམ་སྨིན་ཡོན་ཏན་དག་དང་ལྡན། །
ཞེས་གསུངས་ཏེ། རང་དོན་དོན་དམ་པའི་སྐུ་ནི་ཆོས་ཀྱི་སྐུ་སྟེ། དེ་ལ་སྟོབས་བཅུ་ལ་སོགས་པ་བྲལ་
བའི་ཡོན་ཏན་སུམ་ཅུ་རྩ་གཉིས་དང་ཡང་དག་པར་ལྡན་ནོ། །གཞན་དོན་ཀུན་རྫོབ་ཀྱི་སྐུ་ནི་གཟུགས་
ཀྱི་སྐུ་སྟེ། དེ་ལ་སྐྱེས་བུ་ཆེན་པོའི་མཚན་ཞབས་ཤིན་ཏུ་ལེགས་པར་གནས་པ་ལ་སོགས་པ་རྣམ་པར་
སྨིན་པའི་ཡོན་ཏན་སུམ་ཅུ་རྩ་གཉིས་དང་ཡང་དག་པར་ལྡན་ནོ། །འདི་ཕན་ཆད་ཀྱི་གཞུང་ནི་སྟོབས་
ལ་སོགས་པ་གང་ཡིན་པ་དང་། ཇི་ལྟར་དེའི་རང་རང་གི་ངོ་བོ་རྟོགས་པར་བྱ་བ་དེ་ལྟར་དེའི་དབང་
དུ་བྱས་པའོ། །
སྡོམ་ནི། སྟོབས་ནི་མ་རིག་སྒྲིབ་ལ་རྡོ་རྗེ་བཞིན། །མི་འཇིགས་ཉིད་ནི་འཁོར་དུ་སེང་གེ་བཞིན། །
དེ་བཞིན་གཤེགས་པའི་མ་འདྲེས་མཁའ་བཞིན་ཏེ། །ཐུབ་པའི་བསྟན་པ་རྣམ་གཉིས་ཆུ་ཟླ་བཞིན། །
ཞེས་གསུངས་ཏེ། སྟོབས་བཅུ་ནི་མ་རིག་པས་སྒྲིབ་པ་འཇོམས་པ་ལ་རྡོ་རྗེ་ལྟ་བུའོ། །མི་འཇིགས་པ་
བཞི་ནི་འཁོར་གྱི་ནང་དུ་བག་ཚ་བ་མེད་པ་སེང་གེ་ལྟ་བུའོ། །མ་འདྲེས་པ་བཅོ་བརྒྱད་ནི་གཞན་དང་
ཐུན་མོང་མ་ཡིན་པས་ནམ་མཁའ་ལྟ་བུའོ། །གདུལ་བྱ་གཞན་སྣང་དུ་བསྟན་པའི་གཟུགས་སྐུ་རྣམ་
པ་གཉིས་ནི་ནམ་མཁའ་དང་ཆུའི་ཟླ་བ་བཞིན་ནོ། །
སྟོབས་རྣམས་དང་ ལྡན་ པ་ཞེས་བྱ་བ་ནི། (དགེ་བ་དང་མི་དགེ་བ་ནི་བདེ་འགྲོ་དང་ངན་འགྲོའི་)གནས་ཏེ་རྒྱུ་དང་
(དེ་ལས་བཟློག་པ་ནི་)གནས་ མིན་པ་སྟེ་རྒྱུ་མིན་པ་)་(པ་ལ་སོགས་མཁྱེན་པ་དང་དུས་གསུམ་གྱི་ལས་དང་）ལས་ རྣམས་ ཀྱི། །
i64



རིན་ཆེན་ཡེ་ཤེས།
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། པོད་དང་པོ།
རྣམ་སྨིན་དང་ནི་ (དད་སོགས་དབང་པོ་མཆོག་དང་མཆོག་མ་ཡིན་པ་)དང༌། །རིགས་ཁམས་སྣ་ཚོགས་པ）རྣམས་
དང་ནི་མོས་པ་སྣ་ཚོགས་པ་དང༌། །ཐེག་པ་སྣ་ཚོགས་ཀུན་འགྲོའི་ལམ་དང་བསམ་གཏན་ (དང་རྣམ་པར་ཐར་པ་
དང་ཏིང་ངེ་འཛིན་ལ་སོགས་པ་ཉོན་མོངས་པ་དང་བཅས་པ། །ཉོན་མོངས་དྲི་མ་མེད་ པ་ དང༌། །རང་གཞན་གྱི་སྔོན་གྱི་)
གནས་ནི་རྗེས་སུ་དྲན་པ་དང༌། །ལྷ་ཡི་མིག་གིས་སེམས་ཅན་གྱི་སྐྱེ་བ་དང་འཆི་བ་མཁྱེན་པ་)དང་ཞི་བ་ (སྟེ་ཟག་པ་ཟད་
པ་དག །མཁྱེན་པའི་སྟོབས་ནི་རྣམ་པ་བཅུ། །ཞེས་གསུངས་ཏེ། སྟོབས་བཅུ་ལ་སོགས་པ་ཡོན་ཏན་
དྲུག་ཅུ་རྩ་བཞི་པོ་འདི་དག་རེ་རེ་ནས་རྒྱུ་དང་བཅས་པ་བུ་མོ་རིན་ཆེན་གྱིས་ཞུས་པའི་མདོ་ལས་ཤེས་
པར་བྱ་བར་གསུངས་པས། དེ་ལ་འདིར་སྟོབས་བཅུ་རྒྱུ་དང་ངོ་བོར་བཅས་པ་ནི། ཐེག་པ་ཆེན་པོའི་
མན་ངག་ཅེས་བྱ་བ་ཐེག་པ་ཆེན་པོའི་མདོ་ལས་བུ་མོ་བྱང་ཆུབ་སེམས་དཔའ་གང་གི་ཕྱིར་བྱང་ཆུབ་
སེམས་དཔའི་སྤྱད་པ་སྤྱོད་པ་ན་ཐེག་པ་དམན་པ་འདོད་ཅིང་བྱ་བ་མ་ཡིན་པ་བྱེད་པར་འགྱུར་བ་འདི་
ནི་གནས་མ་ཡིན་ཏེ་སྐབས་མེད་དོ། །དེ་ཡི་དམ་པ་བརྟན་པའི་སྟོབས་འདི་དང་ལྡན་པས་བྱང་ཆུབ་
ཀྱི་སྙིང་པོ་མཆོག་དམ་པར་སོང་ནས་གནས་དང་གནས་མ་ཡིན་པ་མཁྱེན་པའི་སྟོབས་ཐོབ་སྟེ། གནས་
ལ་ཡང་གནས་དང༌། གནས་མ་ཡིན་པ་ལ་ཡང་གནས་མ་ཡིན་པ་ཡང་དག་པ་ཅི་ལྟ་བ་བཞིན་དུ་རབ་
ཏུ་ཤེས་པ་འདི་ནི་དེ་བཞིན་གཤེགས་པའི་སྟོབས་དང་པོ་སྟེ། སྟོབས་དེ་ཐོབ་པས་དེ་བཞིན་གཤེགས་
པ་འཁོར་གྱི་ནང་དུ་སེང་གེའི་སྒྲ་ཡང་དག་པར་སྒྲོགས་ཏེ་ཁྱུ་མཆོག་གི་གནས་སུ་དམ་བཅའ་ཞིང་དགེ་
སྦྱོང་ངམ་བྲམ་ཟེའམ་ལྷ་ལམ་བདུད་དམ་ཚངས་པའམ་གང་གིས་ཀྱང་འཇིག་རྟེན་དང་མཐུན་པར་མ་
བསྐོར་བའི་ཆོས་ཀྱི་འཁོར་ལོ་རབ་ཏུ་བསྐོར་རོ། །བུ་མོ་གཞན་ཡང་བྱང་ཆུབ་སེམས་དཔའ་བྱང་ཆུབ་
སེམས་དཔའི་སྤྱད་པ་སྤྱོད་པ་ན། རང་གི་ལས་ལས་གྱུར་པ་ལས་ཀྱི་རྣམ་པར་སྨིན་པ་ལས་སྟོན་པ་
ཡིན་ཏེ། དེ་ལས་ཀྱི་རྣམ་པར་སྨིན་པའི་སྟོབས་འདི་དང་ལྡན་པས་བྱང་ཆུབ་ཐོབ་པ་ན་འདས་པ་དང་
མ་འོངས་པ་དང་ད་ལྟར་བྱུང་བའི་ལས་དང་ལས་ཡང་དག་པར་བླངས་པ་རྣམས་ཀྱི་རྣམ་པར་སྨིན་པ་
མཁྱེན་པ་གནས་དང་རྒྱུ་ཡང་དག་པ་ཅི་ལྟ་བ་བཞིན་དུ་རབ་ཏུ་ཤེས་པ་འདི་ནི་དེ་བཞིན་གཤེགས་
པའི་སྟོབས་གཉིས་པ་སྟེ། སྟོབས་དེ་ཐོབ་པས་འཁོར་གྱི་ནང་དུ་སེང་གེའི་སྒྲ་ཡང་དག་པར་སྒྲོགས་ཏེ།
ཁྱུ་མཆོག་གི་གནས་སུ་དམ་འཆའ་ཞིང་། དགེ་སྦྱོང་ངམ་བྲམ་ཟེའམ་ལྷའམ་བདུད་དམ་ཚངས་
པའམ་གང་གིས་ཀྱང་འཇིག་རྟེན་དུ་ཆོས་དང་མཐུན་པར་མ་བསྐོར་བའི་ཚངས་པའི་འཁོར་ལོ་རབ་
ར་མ་
i6s



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
ཏུ་བསྐོར་རོ། །བུ་མོ་གཞན་ཡང་བྱང་ཆུབ་སེམས་དཔའ་བྱང་ཆུབ་སེམས་པའི་སྤྱད་པ་སྤྱོད་པ་ན་སེམས་
ཅན་རྣམས་ཀྱི་དབང་པོ་ལ་བརྟགས་ནས་ཆོས་སྟོན་ཏེ། དེ་དག་ཤེས་ནས་དབང་པོ་རྣམས་ཇི་ལྟ་བ་
བཞིན་དུ་འཇུག་ཅིང་དབང་པོ་རྣམས་ཇི་ལྟ་བ་དང་ལྡན་ཏེ། དེ་དབང་པོའི་རིམ་པ་མཁྱེན་པའི་སྟོབས་
འདི་དང་ལྡན་པས་བྱང་ཆུབ་ཐོབ་པ་ན་སེམས་ཅན་གཞན་རྣམས་དང་གང་ཟག་གཞན་དག་གི་དབང་
པོ་དང་བརྩོན་འགྲུས་ཀྱི་རིམ་པ་ཡང་དག་པ་ཅི་ལྟ་བ་བཞིན་དུ་རབ་ཏུ་ཤེས་ཏེ། བུ་མོ་དེ་བཞིན་གཤེགས་
པས་གང་སེམས་ཅན་རྣམས་དང༌། གང་ཟག་གཞན་དག་གི་དབངཔོ་དང་བརྩོན་འགྲུས་ཀྱི་རིམ་པ་
ཡང་དག་པ་ཅི་ལྟ་བ་བཞིན་དུ་རབ་ཏུ་ཤེས་པ་འདི་ནི་དེ་བཞིན་གཤེགས་པའི་སྟོབས་གསུམ་པའོ། །
བུ་མོ་གཞན་ཡང་བྱང་ཆུབ་སེམས་དཔའ་བྱང་ཆུབ་སེམས་དཔའི་སྤྱད་པ་སྤྱོད་པ་ན་སེམས་ཅན་རྣམས་
ཀྱི་ཁམས་ལ་འཇུག་སྟེ་ཞུགས་ནས་སེམས་ཅན་གྱི་མོས་པ་ཇི་ལྟ་བ་དང་ཁམས་ཇི་ལྟ་བ་བཞིན་དུ་
གནས་སོ། །དེ་ཁམས་ལ་འཇུག་པའི་སྟོབས་འདི་དང་ལྡན་པས་བྱང་ཆུབ་ཐོབ་པ་ན་ཁམས་དུ་མ་པ་
དང༌། ཁམས་སྣ་ཚོགས་པའི་འཇིག་རྟེན་ཡང་དག་པ་ཇི་ལྟ་བ་བཞིན་དུ་རབ་ཏུ་ཤེས་པ་ནི་དེ་བཞིན་
གཤེགས་པའི་སྟོབས་བཞི་པའོ། །བུ་མོ་གཞན་ཡང་བྱང་ཆུབ་སེམས་དཔའ་བྱང་ཆུབ་སེམས་དཔའི་
སྤྱད་པ་སྤྱོད་པ་ན་སེམས་ཅན་མོས་པ་ཐ་དད་པ་རྣམས་ཀྱི་མོས་པ་དང་རྣམ་པར་གྲོལ་བའི་ཡེ་ཤེས་
ཀུན་ཏུ་ཚོལ་ཏེ། དེ་ལྟར་མོས་པ་ལ་མི་སྨོད་དོ། །དེ་མོས་པའི་སྟོབས་འདི་དང་ལྡན་པས་བྱང་ཆུབ་
ཐོབ་པ་ན་སེམས་ཅན་གཞན་རྣམས་དང༌། གང་ཟག་གཞན་དག་གི་མོས་པ་དུ་མ་དང་མོས་པ་སྣ་
ཚོགས་ཡང་དག་པ་ཇི་ལྟ་བ་བཞིན་དུ་རབ་ཏུ་ཤེས་པ་འདི་ནི་དེ་བཞིན་གཤེགས་པའི་སྟོབས་ལྔ་པའོ། །
བུ་མོ་གཞན་ཡང་བྱང་ཆུབ་སེམས་དཔའ་བྱང་ཆུབ་སེམས་དཔའི་སྤྱད་པ་སྤྱོད་པ་ན་འདུས་བྱས་དང་
འདུས་མ་བྱས་དང༌། ཉན་ཐོས་ཀྱི་ཐེག་པ་དང་རང་སངས་རྒྱས་ཀྱི་ཐེག་པ་དང། ཐེག་པ་ཆེན་པོ་
ཐམས་ཅད་དུ་ཡེ་ཤེས་གཏོང་ངོ༌། །དེ་ཀུན་ཏུ་འགྲོ་བ་མཁྱེན་པའི་སྟོབས་འདི་དང་ལྡན་པས་བྱང་
ཆུབ་ཐོབ་པ་ན་ཀུན་ཏུ་འགྲོ་བའི་ལམ་ཡང་དག་པ་ཇི་ལྟ་བ་བཞིན་དུ་རབ་ཏུ་ཤེས་པ་འདི་ནི་དེ་བཞིན་
གཤེགས་པའི་སྟོབས་དྲུག་པའོ། །བུ་མོ་གཞན་ཡང་བྱང་ཆུབ་སེམས་དཔའ་བྱང་ཆུབ་སེམས་པའི་
སྤྱད་པ་སྤྱོད་པ་ན་བསམ་གཏན་དང་ཏིང་ངེ་འཛིན་ལྷུར་ལེན་པ་ཡིན་ཏེ་སེམས་ངེས་པར་རྟོག་ཅིང་
ཉོན་མོངས་པ་དང་བྲལ་ཏེ་དུལ་ཞིང་ཅང་ཤེས་སོ། །དེ་ཅང་ཤེས་ཀྱི་སྟོབས་འདི་དང་ལྡན་པས་བྱང་
166



རིན་ཆེན་ཡེ་ཤེས། །
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། པོད་དང་པོ།
ཆུབ་ཐོབ་པ་ན་སེམས་ཅན་གཞན་རྣམས་དང་གང་ཟག་གཞན་དག་གི་བསམ་གཏན་དང༌། རྣམ་
པར་ཐར་པ་དང༌། ཏིང་ངེ་འཛིན་དང༌། སྙོམས་པར་འཇུག་པ་དང་ཀུན་ནས་ཉོན་མོངས་པ་དང་།
རྣམ་པར་བྱང་བ་དང་ལྡན་པ་ཐམས་ཅད་མཁྱེན་པའི་སྟོབས་ཡང་དག་པ་ཇི་ལྟ་བ་བཞིན་དུ་རབ་ཏུ་
ཤེས་པ་འདི་ནི་དེ་བཞིན་གཤེགས་པའི་སྟོབས་བདུན་པའོ། །བུ་མོ་གཞན་ཡང་བྱང་ཆུབ་སེམས་དཔའ་
བྱང་ཆུབ་སེམས་དཔའི་སྤྱད་པ་སྤྱོད་པ་ན་སྔོན་གྱི་རྒྱུ་ལས་བྱུང་བའི་དགེ་བའི་རྩ་བ་ཆུད་མི་གསོན་ཏེ།
བག་ཡོད་པ་ཡིན་སྔོན་དམ་བཅས་པ་ལས་མི་ཉམས་ཡིན་ནོ། །དེ་སྔོན་གྱི་རྒྱུ་ལས་བྱུང་བའི་དགེ་
བའི་རྩ་བ་ཆུད་མི་གཟོན་པའི་སྟོབས་འདི་དང་ལྡན་པས་བྱང་ཆུབ་ཐོབ་པ་ན་བདག་དང་སེམས་ཅན་
གཞན་རྣམས་དང་། གང་ཟག་གཞན་དག་གི་སྔོན་གྱི་གནས་རྣམ་པ་དུ་མ་དྲན་པ་མཁྱེན་པའི་སྟོབས་
ཡང་དག་པ་ཅི་ལྟ་བ་བཞིན་དུ་རབ་ཏུ་ཤེས་པ་འདི་ནི་དེ་བཞིན་གཤེགས་པའི་སྟོབས་བརྒྱད་པའོ། །
བུ་མོ་གཞན་ཡང་བྱང་ཆུབ་སེམས་དཔའ་བྱང་ཆུབ་སེམས་དཔའི་སྤྱད་པ་སྤྱོད་པ་ན། སེམས་ཅན་
གང་ཡང་དཔའ་གོང་བར་མི་བྱེད་ལ་མ་བསླབས་པ་ལ་དབང་མི་ཟ་ཞིང་། སེམས་ཅན་ཐམས་ཅད་
ལ་སྣང་བར་གྱུར་པ་ཡིན་ནོ། །དེ་སྣང་བའི་སྟོབས་འདི་དང་ལྡན་པས་བྱང་ཆུབ་ཐོབ་པ་ན་ལྷའི་མིག་
གི་ཤེས་པ་ཡང་དག་པ་ཅི་ལྟ་བ་བཞིན་དུ་རབ་ཏུ་ཤེས་པ་འདི་ནི་སྟོབས་དགུ་པའོ། །བུ་མོ་གཞན་
ཡང་བྱང་ཆུབ་སེམས་དཔའ་བྱང་ཆུབ་སེམས་དཔའི་སྤྱད་པ་སྤྱོད་པ་ན། སེམས་ཅན་གང་གི་ཟག་
པ་འཕེལ་བའི་ཕྱིར་ཡང་གནས་པ་མ་ཡིན་གྱི་ཟག་པ་ཟད་པར་བྱ་བའི་ཕྱིར་སེམས་ཅན་རྣམས་ལ་
ཆོས་སྟོན་ཏེ། ཟག་པ་འཕེལ་བར་བྱ་བའི་ཕྱིར་མ་ཡིན་གྱི་ཟག་པ་མེད་པའི་ལམ་གྱིས་སེམས་ཅན་
རྣམས་ལམ་ཉེ་བར་སྟོན་ཏོ། །དེ་མོས་པ་ཟག་པ་མེད་པའི་སྟོབས་འདི་དང་ལྡན་པས་བྱང་ཆུབ་ཐོབ་
པ་ན་ཟག་པ་ཐམས་ཅད་ཟད་པ་མཁྱེན་པ་ཡང་དག་པ་ཇི་ལྟ་བཞིན་དུ་རབ་ཏུ་ཤེས་པ་འདི་ནི་དེ་
བཞིན་གཤེགས་པའི་སྟོབས་བཅུ་པའོ། །བུ་མོ་དེ་དག་ནི་དེ་བཞིན་གཤེགས་པའི་སྟོབས་བཅུ་སྟེ་
བྱང་ཆུབ་སེམས་དཔས་དེ་དག་རྫོགས་པར་བྱས་ནས་སྟོབས་བཅུ་དང་ལྡན་པའི་དེ་བཞིན་གཤེགས་
པར་འགྱུར་རོ། །བུ་མོ་དེ་ལྟ་བས་ན་བྱང་ཆུབ་སེམས་དཔའ་དེ་བཞིན་གཤེགས་པའི་སྟོབས་བཅུ་
རབ་ཏུ་འབྱེད་པ་འདི་དག་ཐོས་ནས་དེ་བཞིན་གཤེགས་པའི་སྟོབས་བཅུ་པོ་འདི་དག་ཡོངས་སུ་
རྫོགས་པར་བྱ་བའི་ཕྱིར་ཅི་ནས་ཀྱང་དགེ་བའི་རྩ་བ་རྣམས་ལ་འཇུག་པར་བྱའོ། །ཞེས་སོ། །
167



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
རྡོ་རྗེ་བཞིན་ཞེས་བྱ་བ་ནི། གནས་དང་གནས་མིན་རྣམ་སྨིན་ཁམས་དང་འགྲོ་བའི་མོས་པ་
(དང་ཀུན་འགྲོའི་ལམ་སྣ་ཚོགས་དང༌། །ཉོན་མོངས་རྣམ་བྱང་དབང་པོའི་ཚོགས་དང་སྔོན་གནས་རྗེས་སུ་
དྲན་པ་དང༌། །ལྷ་ཡི་མིག་དང་ཟག་པ་ཟད་ཚུལ་མི་ཤེས་གོ་ཆ་རྩིག་བརྟན་དང་། །ཤིང་རྣམས་འབིགས་
དང་གཞིག་དང་གཅོད་ཕྱིར་སྟོབས་གང་ཡིན་པ་རྡོ་རྗེ་བཞིན། །ཞེས་གསུངས་ཏེ་སྟོབས་དང་པོ་དྲུག་
གིས་ཤེས་བྱའི་སྒྲིབ་པ་གོ་ཆ་ལྟ་བུ་འབིགས་པ་དང་། བསམ་གཏན་དང་རྣམ་ཐར་དང་ཏིང་ངེ་འཛིན་
ལ་སོགས་པ་མཁྱེན་པའི་སྟོབས་ལ་སོགས་པ་གསུམ་གྱིས་སྙོམས་པར་འཇུག་པའི་སྒྲིབ་པ་རྩིག་པ་
བརྟན་པོ་ལྟ་བུ་གཞིག་པ་དང༌། ཟག་པ་ཟད་པ་མཁྱེན་པའི་སྟོབས་ཀྱིས་ཉོན་མོངས་པའི་སྒྲིབ་པ་
ཤིང་ལྟ་བུ་གཅོད་པའི་ཕྱིར་སྟོབས་བཅུ་པོ་རྡོ་རྗེ་བཞིན་ནོ། ། ༢ མ་
མི་འཇིགས་པ་བཞི་བརྙེས་པ་ཞེས་བྱ་བ་ནི། ཆོས་ཀུན་རྫོགས་པར་བྱང་ཆུབ་དང༌། ། གེགས་
ནི་འགོག་པར་བྱ་བ་དང་། །ལམ་སྟོན་པ་དང་འགོག་སྟོན་ལ། །མི་འཇིགས་པ་ནི་རྣམ་པ་བཞི། །
ཞེས་གསུངས་ཏེ། མངོན་པར་རྫོགས་པར་བྱང་ཆུབ་པ་ལ་མི་འཇིགས་པ་ནི། བདག་ཉིད་ཀྱི་ཆོས་
ཐམས་ཅད་མངོན་པར་རྫོགས་པར་བྱང་ཆུབ་ཏེ་ཤེས་བྱ་ཐམས་ཅད་ཤེས་སོ་ཞེས་ཞལ་གྱིས་བཞེས་
པ་ལ་ཆོས་དང་མཐུན་པའི་རྒོལ་བ་པོ་མེད་པ་དང་། བར་དུ་གཅོད་པའི་ཆོས་བསྟན་པ་ལ་མི་འཇིགས་
པ་ནི་འདོད་ཆགས་ལ་སོགས་པ་ཐར་པའི་གེགས་བྱེད་པས་འགོག་པར་བྱའོ་ཞེས་ཞལ་གྱིས་བཞེས་
པ་དང་། ངེས་པར་འབྱིན་པའི་ལམ་བསྟན་པ་ལ་མི་འཇིགས་པ་ནི་བྱང་ཆུབ་ཀྱི་ཕྱོགས་ཀྱི་ཆོས་སུམ་
ཅུ་རྩ་བདུན་པོ་འདི་དག་འཁོར་བ་ལས་ངེས་པར་འབྱིན་པར་བྱེད་པའི་ལམ་ཡིན་པས་བརྟེན་པར་
བྱའོ་ཞེས་ཞལ་གྱིས་བཞེས་པ་དང༌། ཟག་པ་ཟད་པ་ལས་མི་འཇིགས་པ་ནི། ངས་ཟག་པ་བག་
ཆགས་དང་བཅས་པ་འགགས་པའི་འགོག་པ་ཐོབ་བོ་ཞེས་ཞལ་གྱིས་བཞེས་པ་ལ་ཆོས་དང་མཐུན་
པའི་རྒོལ་བ་མེད་པས་མི་འཇིགས་པ་སྟེ་རྣམ་པ་བཞིའོ། ། །
དེ་རྣམས་ཀྱི་རྒྱུ་དང་བྱེད་པའི་ལས་གསུངས་པ། བདག་གཞན་ཤེས་བྱའི་དངོས་པོ་རྣམ་ཀུན་
ཤེས་དང་ཤེས་མཛད་ཕྱིར། །སྤང་དངོས་སློང་དང་སློང་མཛད་ཕྱིར་དང་བསྟེན་བྱ་བསྟེན་པའི་ཕྱིར། །
ཐོབ་བྱ་བླ་མེད་ཤིན་ཏུ་དྲི་མེད་ཐོབ་དང་ཐོབ་མཛད་ཕྱིར། །རང་གཞན་དོན་བདེན་གསུང་ཕྱིར་དྲང་
སྲོང་གང་དུའང་ཐོགས་པ་མེད། །ཅེས་གསུངས་ཏེ། རང་གཞན་གྱིས་ཤེས་པར་བྱ་བའི་དངོས་པོ་
168



རིན་ཆེན་ཡེ་ཤེས།
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། པོད་དང་པོ།
རྣམ་པ་ཀུན་ཏུ་བདག་གིས་ཤེས་པ་དང༌། ཆོས་མི་འཆབ་ཅིང་སེམས་ཅན་ཐམས་ཅད་ལ་སེམས་
སྙོམས་པ་ལ་སོགས་པའི་སྒོ་ནས་གཞན་གྱིས་ཀྱང་ཤེས་པར་མཛད་པའི་ཕྱིར་དང༌། སྤང་བར་བྱ་
བའི་དངོས་པོ་རང་དང་གཞན་གྱི་ཀུན་འབྱུང་བ་སྤོང་བ་དང་སྤོང་བར་མཛད་པའི་ཕྱིར་དང་། བརྟེན་
པར་བྱ་བའི་དངོས་པོ་ལམ་གྱི་བདེན་པ་རང་གིས་བརྟེན་ནས་གཞན་བརྟེན་དུ་འཇུག་པར་མཛད་
པའི་ཕྱིར་དང༌། ཐོབ་པར་བྱ་བའི་དངོས་པོ་འགོག་པའི་བདེན་པ་རང་གིས་ཐོབ་ཅིང་གཞན་གྱིས་
ཐོབ་པར་མཛད་པའི་ཕྱིར་རང་གིས་བདེན་པའི་དོན་མངོན་སུམ་དུ་མཛད་ནས། གཞན་ལ་བདེན་པ་
བཞིའི་དོན་གསུང་བ་ལ་ཆོས་དང་མཐུན་པའི་རྒོལ་བ་མེད་པ་གང་དུའང་ཐོགས་པ་མེད་པའམ་འཇིགས་
པ་མེད་པར་གསུང་བ་ཡིན་ནོ། །ཚིགས་སུ་བཅད་པ་འདི་ཁ་ཅིག་སྔ་མའི་རྒྱས་བཤད་དུ་མཛད་ཅིང་
ཁ་ཅིག་བྱེད་ལས་སུ་འཆད་མོད་ཀྱི། འདིར་ནི་མདོ་ནས་གསུངས་པའི་རྒྱུ་དང་མཐུན་པར་སྣང་ངོ༌། །
མདོ་ལས་རྒྱུ་དང་ངོ་བོ་རྒྱས་པར་གསུངས་ཏེ། ཅི་སྐད་དུ། བུ་མོ་འདི་ལ་བྱང་ཆུབ་སེམས་དཔའ་བྱང་
ཆུབ་སེམས་དཔའི་སྤྱད་པ་སྤྱོད་པ་ན་གཞན་གྱིས་ཤེས་པར་མི་བྱའོ་སྙམ་ནས་སློབ་དཔོན་ནམ་ཡང་
ཆོས་འཆབ་པར་མི་བྱེད་དེ་སེམས་ཅན་ཐམས་ཅད་ལ་སེམས་སྙོམས་པ་ཡིན་བདོག་པ་ཐམས་ཅད་
ཡོངས་སུ་གཏོང་ཞིང་ཆོས་མཉམ་པ་ཉིད་དུ་མཐོང་བ་ཡིན། ཐ་དད་པའི་འདུ་ཤེས་དང་བྲལ་བ་ཡིན་
ཏེ་དེ་བྱང་ཆུབ་ཐོབ་པ་ན་སེང་གེའི་སྒྲ་ཡང་དག་པར་སྒྲོག་སྟེ། ང་ཡང་དག་པར་རྫོགས་པར་སངས་
རྒྱས་སོ་ཞེས་དམ་བཅས་པ་ལ་ཆོས་འདི་ལྟ་བུ་ཞིག་མངོན་པར་རྫོགས་པར་སངས་རྒྱས་མ་རྒྱས་སོ་
ཞེས་འདིར་ང་ལ་དགེ་སྦྱོང་ངམ་བྲམ་ཟེའམ་ལྷའམ་བདུད་དམ་ཚངས་པའམ་སུའང་རུང་སྟེ་འཇིག་
རྟེན་ན་ཆོས་དང་མཐུན་པས་རྒོལ་བར་འགྱུར་བའི་མཚན་མ་ཡང་དག་པར་རྗེས་སུ་མི་མཐོང་ངོ༌། །
མཚན་མ་དེ་ཡང་དག་པར་རྗེས་སུ་མི་མཐོང་བས་དེ་བཞིན་གཤེགས་པ་བདེ་བ་བརྙེས་པ་དང་། འཇིགས་
པ་མེད་པ་བརྙེས་པ་དང་མི་འཇིགས་པ་བརྙེས་པ་ཡིན་ཏེ། འཁོར་གྱི་ནང་དུ་སེང་གེའི་སྒྲ་ཡང་དག་
པར་སྒྲོག་ཅིང་ཁྱུ་མཆོག་གི་གནས་སུ་དམ་འཆའ་སྟེ། དགེ་སྦྱོང་ངམ་བྲམ་ཟེའམ་ལྷའམ་བདུད་དམ་
ཚངས་པའམ་གང་གིས་ཀྱང་འཇིག་རྟེན་ན་ཆོས་དང་མཐུན་པར་མ་བསྐོར་བའི་འཁོར་ལོ་རབ་ཏུ་
བསྐོར་བ་འདི་ནི་བུ་མོ་དེ་པའི་མི་འཇིག་པ་དང་པོའོ། །བུ་མོ་གཞན་ཡང་བྱང་ཆུབ་སེམས་དཔའ་
བྱང་ཆུབ་སེམས་དཔའི་སྤྱད་པ་སྤྱོད་པ་ན་བར་དུ་གཅོད་པ་ལ་བར་དུ་གཅོད་པའི་ཆོས་སུ་ཡང་དག་པ་
169



ཇོ་ནང་དཔེ་ཚོགས། ་་་་་་་་་་་་་་་་་་་ སྤྱིའི་དེབ་སོ་གཅིག་པ།
ཅི་ལྟ་བ་བཞིན་དུ་རབ་ཏུ་ཤེས་ཏེ། དེ་བར་དུ་གཅོད་པའི་ཆོས་ལ་མི་སྟོན་ཏོ། །མི་འཇུག་གོ །མི་སྤྱོད་
དོ༑ ༑གཞན་དག་ལ་ཡང་མི་འཆད་དོ། །མི་སྟོན་ཏོ། །བར་དུ་གཅོད་པའི་ཆོས་སུ་ཤེས་ནས་སྤོང་ངོ༌། །
དེ་བྱང་ཆུབ་ཐོབ་པ་ན་སེང་གེའི་སྒྲ་སྒྲོག་སྟེ་གང་ངས་བར་དུ་གཅོད་པའི་ཆོས་སུ་གསུངས་པ་དེ་དག་
ལ་བརྟེན་པ་ལ་ནི་བར་དུ་གཅོད་པ་མ་ཡིན་ནོ་ཞེས་བྱ་བའི་གནས་མེད་དེ་འདིར་ང་ལ་གང་ཡང་རྒོལ་
བར་འགྱུར་བ་ཞེས་བྱ་བ་ནི་སྔ་མ་བཞིན་ཏེ་འདི་ནི་མི་འཇིགས་པ་གཉིས་པའོ། །བུ་མོ་གཞན་ཡང་
བྱང་ཆུབ་སེམས་དཔའ་བྱང་ཆུབ་སེམས་དཔའི་སྤྱད་པ་སྤྱོད་པ་ན་རྟག་ཏུ་རྒྱུན་མི་འཆད་པར་དཀར་
པོའི་ཆོས་ལ་མོས་པ་ཡིན་ཏེ། རྣམ་པར་བྱང་བའི་ལམ་ལ་ཞུགས་ཤིང་སེམས་ཅན་ཐམས་ཅད་ལ་
རྣམ་པར་དག་པའི་ཆོས་སྟོན་ཏེ། ཡོན་ཏན་གྱི་ཆོས་ཉིད་མངོན་སུམ་དུ་གྱུར་པ་ཡིན་ནོ། །ཡན་ལག་
གི་ཚོགས་དག་གིས་རྣམ་པར་བྱང་བ་རྣམ་པར་དག་པའི་ལམ་གནོན་པར་འགྱུར་བའི་ཡན་ལག་གི་
ཚོགས་དེ་དག་ལ་བདག་ཀྱང་སྤྱོད། སེམས་ཅན་གཞན་ལ་ཡང་སྟོན་ཏོ། །དེ་བྱང་ཆུབ་ཐོབ་པ་ན་
སེང་གེའི་སྒྲ་སྒྲོག་སྟེ། གང་ངས་རྣམ་པར་བྱང་བ་རྣམ་པར་དག་པའི་ཆོས་སུ་གསུངས་པ་དེ་དག་ལ་
བསྟེན་པ་ལ་ནི་རྣམ་པར་དག་པ་མ་ཡིན་ནོ་ཞེས་བྱ་བའི་གནས་མེད་དེ། འདིར་ང་ལ་སུའང་རུང་
རྒོལ་བར་འགྱུར་ཞེས་བྱ་བ་ནི་སྔ་མ་བཞིན་ཏེ། འདི་ནི་མི་འཇིགས་པ་གསུམ་པའོ། །བུ་མོ་གཞན་
ཡང་བྱང་ཆུབ་སེམས་དཔའ་བྱང་ཆུབ་སེམས་དཔའི་སྤྱད་པ་སྤྱོད་པ་ན་བདག་གིས་ཤེས་ཤིང་མཐོང་
གི་གཞན་གྱིས་མི་ཤེས་མ་མཐོང་ངོ་ཞེས་མངོན་པའི་ང་རྒྱལ་དུ་ནམ་ཡང་མི་ལྟུང་སྟེ། རྟག་ཏུ་རྒྱུན་
མི་འཆད་པར་མངོན་པའི་ང་རྒྱལ་མེད་ཅིང་སྡིག་པ་འབྱེད་པ་བློ་སྦྱངས་པ་ཡིན་ནོ། །དེ་ཆོས་ཀྱི་སྦྱིན་
པ་འདི་དང་ལྡན་པས་བྱང་ཆུབ་ཐོབ་པ་ན་སེང་གེའི་སྒྲ་སྒྲོག་སྟེ། ང་ཟག་པ་ཟད་དོ་ཞེས་དམ་བཅས་
པ་ལ་ཟག་པ་འདི་ལྟ་བུ་ཞིག་ཡོངས་སུ་མ་ཟད་དོ། །ཞེས་བྱ་བ་དེ་ལྟ་བུའི་གནས་མེད་དེ་འདིར་ང་
ལ་སུའང་རྒོལ་བར་འགྱུར་བ་ཞེས་བྱ་བ་ནི་སྔ་མ་བཞིན་ཏེ། འདི་ནི་མི་འཇིག་པ་བཞི་པའོ། །ཞེས་
གསུངས་སོ། །
སེང་གེ་བཞིན་ཤེས་བྱ་བ་ནི། རི་དྭགས་དབང་པོ་ཇི་ལྟར་ནགས་མཐར་རྟག་འཇིགས་མེད། །
རི་དྭགས་རྣམས་ལ་སྐྲག་པ་མེད་པར་རྒྱུ་བ་ལྟར། །དེ་བཞིན་ཚོགས་ན་ཐུབ་པའི་དབང་པོ་སེང་
གེ་ཡང་། །ལེགས་གནས་ལྟོས་མེད་བརྟན་པའི་རྩལ་དང་ལྡན་པར་གནས། །ཞེས་གསུངས་ཏེ།
170



རིན་ཆེན་ཡེ་ཤེས།
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། པོད་དང་པོ།
དཔེར་ན་སེང་གེ་ནགས་སུ་འཇིགས་པ་མེད་ཅིང་རི་དྭགས་རྣམས་ལ་སྐྲག་པ་མེད་པར་རྒྱུ་བ་བཞིན་དུ།
ཐུབ་པའི་དབང་པོ་མིའི་སེང་གེ་ཡང་ཐམས་ཅད་མཁྱེན་པས་འཁོར་གྱི་དབུས་སུ་འཇིགས་པ་མེད་
པར་ལེགས་པར་གནས་ཤིང༌། སེམས་ཅན་ཐམས་ཅད་དང་བདག་ཉིད་མི་མཉམ་པར་གཟིགས་
པའི་ཕྱིར་གཞན་ལ་རག་མ་ལས་པས་ལྟོས་པ་མེད་ལ་ཐུགས་རྩེ་གཅིག་པས་ཏིང་ངེ་འཛིན་ལ་བརྟན་
པ་དང་། མ་རིག་བག་ཆགས་ཀྱི་ས་ལ་བརྒལ་བས་རྩལ་དང་ལྡན་པར་གནས་པ་ཡིན་ནོ། །
སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་དང་ལྡན་པ་ཞེས་བྱ་བ་ནི། འཁྲུལ་དང་ཅ་ཅོ་མི་
མངའ་སྟེ། །སྟོན་ལ་དྲན་པ་ཉམས་མི་མངའ། །མཉམ་པར་མ་བཞག་ཐུགས་མི་མངའ། །འདུ་ཤེས་
སྣ་ཚོགས་ཀྱང་མི་མངའ། །མ་བརྟགས་བཏང་སྙོམས་མི་མངའ་སྟེ། །འདུན་པ་བརྩོན་འགྲུས་དྲན་
པ་དང་། །ཤེས་རབ་རྣམ་གྲོལ་རྣམ་གྲོལ་གྱི། །ཡེ་ཤེས་གཟིགས་པ་ཉམས་མི་མངའ། །ལས་རྣམས་
ཡེ་ཤེས་སྔོན་འགྲོ་དང༌། །དུས་ལ་ཡེ་ཤེས་བསྒྲིབས་པ་མེད། །ཅེས་གསུངས་ཏེ། སངས་རྒྱས་ཀྱི་ཆོས་
མ་འདྲེས་པ་བཅོ་བརྒྱད་འདི་ཉིད་ལ་སྤྱོད་པས་བསྡུས་པ་དྲུག་སྟེ། སྔོན་བྱང་ཆུབ་སེམས་དཔའི་སྤྱད་
པ་སྤྱོད་པ་ན་ལམ་དང་ཟམ་པ་འཆོས་པ་དང་མར་མེ་ཕུལ་བ་ལ་སོགས་པའི་རྒྱུས་བྱང་ཆུབ་ཐོབ་པ་
ན་འཁྲུལ་པ་མེད་པ་ཐོབ་སྟེ་འཁྲུལ་པ་མེད་པའི་ཚིག་གིས་ཆོས་སྟོན་པ་ཡིན་ནོ། །དེ་བཞིན་དུ་ཚིག་
གི་སྐྱོན་ཐམས་ཅད་སྤངས་པ་ལ་སོགས་པས་བྱང་ཆུབ་ཐོབ་པ་ན་ཅ་ཅོ་མི་མངའ་བ་དང༌། བདག་
ཉིད་ཀྱིས་རྗེས་སུ་དྲན་པ་དྲུག་བསྒོམས་ཤིང་གཞན་ཡང་ཡང་དག་པར་འཛིན་དུ་འཇུག་པས་དྲན་པ་
ཉམས་པ་མི་མངའ་བ་དང༌། རྟག་ཏུ་ཕ་རོལ་གྱི་སེམས་བསྲུངས་པ་དང་། དགེ་བའི་རྩ་བའི་བར་དུ་
གཅོད་པ་མི་བྱེད་པ་དང༌། ཆོས་ཐམས་ཅད་སྒྱུ་མ་ལྟར་མོས་པ་ལ་སོགས་པས་མཉམ་པར་མ་བཞག་
པའི་ཐུགས་མི་མངའ་བ་དང་། ཕྱིན་ཅི་ལོག་གི་འདུ་ཤེས་མེད་པས་འདུ་ཤེས་སྣ་ཚོགས་མི་མངའ་
བ་དང་། རྟག་པར་རྒྱུན་དུ་བཏང་སྙོམས་པས་སོ་སོར་མ་བརྟགས་པའི་བཏང་སྙོམས་མི་མངའ་བ་དང་།
རྟོགས་པས་བསྡུས་པ་དྲུག་སྟེ། རྟག་ཏུ་དགེ་བའི་རྩ་བ་ཐམས་ཅད་ཡོངས་སུ་ཚོལ་བ་ལ་མོས་པ་དྲག་
པོ་དང་ལྡན་པས་འདུན་པ་ཉམས་པ་མི་མངའ་བ་དང༌། རྟག་ཏུ་བརྩོན་པ་མི་འདོར་ཞིང་དགེ་བའི་རྩ་
བ་ཡང་དག་པར་སྒྲུབ་པའི་སྦྱོར་བས་ངོམས་མི་ཤེས་པ་ལ་སོགས་དང་ལྡན་པས་བརྩོན་འགྲུས་ཉམས་
པ་མི་མངའ་བ་དང་། རྟག་ཏུ་རྒྱུན་མི་འཆད་པར་དྲན་པ་ཕུན་སུམ་ཚོགས་ཤིང་དྲན་པ་དང་ཤེས་བཞིན་
171



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
མཆོག་དང་ལྡན་པ་དང་། དྲན་པ་ཉེ་བར་བཞག་པ་ཁྱད་པར་ཅན་བསྒོམས་པས་དྲན་པ་ཉམས་པ་མི་
མངའ་བ་དང༌། རྟག་ཏུ་ཤེས་རབ་སྤྱོད་པ་ཡིན་ཏེ་ཐོས་པས་མི་ངོམས་ཤིང་ཐོས་པ་ལ་ཤིན་ཏུ་དགའ་
བས་དམ་པའི་ཆོས་ཡོངས་སུ་ཚོལ་བ་ལ་བརྩོན་པ་ལ་སོགས་པས་ཤེས་རབ་ཉམས་པ་མི་མངའ་
བ་དང༌། རྟག་ཏུ་ཁྱིམ་ནས་མངོན་པར་འབྱུང་བ་ལ་དགའ་བ་དང་དབེན་པ་ལ་གཞོལ་བ་དང་རྣམ་
པར་ཐར་པའི་སྒོ་གསུམ་བསྒོམས་པ་ལ་སོགས་པ་རྣམ་པར་གྲོལ་བ་ཉམས་པ་མི་མངའ་བ་དང་ཡེ་
ཤེས་ལྷུར་ལེན་པ་ཡིན་ཏེ་ཡེ་ཤེས་ཀྱི་སྟོབས་ལ་སོགས་པ་ལྡན་པས་ཆོས་ཀྱི་བྱེ་བྲག་མང་པོ་རྣམས་
ཤེས་ཤིང་མཐར་ལྟ་བ་ཐམས་ཅད་སྤངས་པ་ལ་སོགས་པ་རྣམ་པར་གྲོལ་བའི་ཡེ་ཤེས་གཟིགས་པ་
པ་ཉམས་པ་མི་མངའ་བ་དང་། འཕྲིན་ལས་ཀྱིས་བསྡུས་པ་གསུམ་ནི་ལུས་ངག་ཡིད་གསུམ་གྱི་ལས་
རྣམས་ཡེ་ཤེས་ཀྱིས་བྱས་པའི་རྣམས་བྱེད་ཀྱི། ང་རྒྱལ་གྱིས་བྱས་པ་རྣམས་མི་བྱེད་པས་འཐོབ་སྟེ། དེ་
ལ་ལུས་ཀྱི་ལས་འཁུ་བ་དང་གཡོ་དང་གྱ་གྱུ་དང་ཚུལ་འཆོས་མེད་པ་ལ་སོགས་པ་དང༌། རྟག་ཏུ་
སེམས་ཅན་གྱི་དོན་ལ་བརྩོན་པའི་ལུས་ཀྱི་ལས་དང་ལྡན་པས་སྐུའི་ཕྲིན་ལས་རྣམས་ཡེ་ཤེས་སྔོན་
དུ་འགྲོ་ཞིང་ཡེ་ཤེས་ཀྱི་རྗེས་སུ་འབྲང་བ་དང༌། ངག་གི་ལས་འཁུ་བ་ལ་སོགས་པ་མི་བྱེད་ཅིང་
བདེན་པར་སྨྲ་བ་དང་ངག་གི་སྐྱོན་ཐམས་ཅད་སྤངས་པས་གསུང་གི་ཕྲིན་ལས་རྣམས་ཡེ་ཤེས་སྔོན་
དུ་འགྲོ་ཞིང་ཡེ་ཤེས་ཀྱི་རྗེས་སུ་འབྲང་བ་དང་ཡིད་ཀྱི་ལས་འཁུ་བ་ལ་སོགས་པ་མི་བྱེད་ཅིང་བརྣབ་
སེམས་ལ་སོགས་པ་དང་བྲལ་ཞིང་བྱམས་པ་དང་སྙིང་རྗེ་ལ་གནས་ཏེ་སེམས་ཅན་ཐམས་ཅད་ལ་
སེམས་སྙོམས་ཤིང་བྱང་ཆུབ་ཀྱི་སེམས་མ་བརྗེད་པ་ལ་སོགས་པས་ཐུགས་ཀྱི་ཕྲིན་ལས་རྣམས་ཡེ་
ཤེས་སྔོན་དུ་འགྲོ་ཞིང་ཡེ་ཤེས་ཀྱི་རྗེས་སུ་འབྲང་བ་དང༌། ཡེ་ཤེས་ཀྱིས་བསྡུས་པ་གསུམ་ནི་དུས་
གསུམ་གྱི་དེ་བཞིན་གཤེགས་པ་ཐམས་ཅད་ཀྱི་ཡེ་ཤེས་ཆགས་ཐོགས་མེད་པ་དང་། ཡོན་ཏན་དང་
ཕྲིན་ལས་ཐམས་ཅད་ལ་མོས་ཤིང་ཐེ་ཚོམ་མི་ཟ་བས་འགྲུབ་སྟེ། དེ་ལས་འདས་པའི་དེ་བཞིན་གཤེགས་
པ་རྣམས་ཀྱི་ཡེ་ཤེས་ཆགས་ཐོགས་མེད་པ་ལ་སོགས་པའི་ཡོན་ཏན་ཐོས་ནས་མོས་ཤིང་། གཞན་
དག་ཀྱང་མོས་པར་བྱས་པས་འདས་པའི་དུས་ཀྱི་ཤེས་བྱ་ཐམས་ཅད་ལ་མ་ཆགས་མ་ཐོགས་པའི་ཡེ་
ཤེས་ཀྱི་གཟིགས་པ་སྒྲིབ་པ་མེད་པ་དང་། མ་འོངས་པའི་དེ་བཞིན་གཤེགས་པ་རྣམས་ཀྱིས་ཡེ་ཤེས་
ཆགས་ཐོགས་མེད་པ་ལ་སོགས་པའི་ཡོན་ཏན་ཐོས་ནས་གཞན་དག་ཀྱང་འཛིན་དུ་འཇུག་པས་མ་
172



རིན་ཆེན་ཡེ་ཤེས། །
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། པོད་དང་པོ།
འོངས་པའི་དུས་ལ་ཡེ་ཤེས་སྒྲིབ་པ་མེད་པ་དང༌། ད་ལྟར་གྱི་དེ་བཞིན་གཤེགས་པ་རྣམས་ཀྱི་ཡེ་
ཤེས་ཆགས་ཐོགས་མེད་པ་ལ་སོགས་པའི་ཡོན་ཏན་རྣམས་ཐོས་ནས་མོས་ཤིང་ཡིད་ཆེས་ཏེ་སངས་
རྒྱས་ཀྱི་ཡུལ་བསམ་གྱིས་མི་ཁྱབ་པ་དང༌། སྐུ་གསུང་ཐུགས་ཀྱི་ཡོན་ཏན་ཚད་མེད་པ་ལ་ཡང་མོས་
ཏེ་གཞན་དག་ཀྱང་ཡང་དག་པར་འཛིན་དུ་འཇུག་པ་དང་ལྡན་པས་བྱང་ཆུབ་ཐོབ་པ་ན་ད་ལྟར་གྱི་དུས་
ལ་ཡེ་ཤེས་སྒྲིབ་པ་མེད་པ་ཐོབ་སྟེ། འདི་རྣམས་ཀྱི་རྒྱུ་འདིར་སྨོས་པ་རྣམས་ནི་མདོ་ལས་གསུངས་
པའི་རྒྱུ་རྣམས་ཀྱི་དང་པོའམ་གཙོ་བོ་སྨོས་པ་སྟེ། རྒྱུ་གང་དང༌། ཏིང་ངེ་འཛིན་གང་བསྒོམས་པ་དང་།
གཟུངས་གང་ལ་མཁས་པས་ཐོབ་པ་རྣམས་མདོ་ལས་རྒྱས་པར་འབྱུང་མོད་ཀྱི་མངས་པས་འཇིགས་
པས་མ་བྲིས་ཏེ། རྒྱས་པར་ཤེས་པར་འདོད་པས་མདོ་ཉིད་དུ་ངེས་པར་བལྟ་བར་བྱའོ། །
དེ་ལྟར་བཅོ་བརྒྱད་འདི་དང་གཞན། །སྟོན་པའི་མ་འདྲེས་ཡོན་ཏན་ཡིན། །ཞེས་བྱ་བ་ནི་མ་
འདྲེས་པའི་ཆོས་བཅོ་བརྒྱད་པོ་འདི་ལས་གཞན་སྐུ་ཚད་མེད་པ་ལ་སོགས་པ་སངས་རྒྱས་ཀྱི་ཆོས་མ་
འདྲེས་པ་གཞན་ཡང་མང་དུ་འཐོབ་སྟེ། མདོ་ལས་བཅོ་བརྒྱད་པོ་འདི་དག་ལ་སོགས་པ་སངས་རྒྱས་
ཀྱི་ཆོས་མ་འདྲེས་པ་ཐམས་ཅད་འཐོབ་སྟེ། ཐམས་ཅད་གང་ཞེ་ན། འདི་ལྟ་སྟེ། ལུས་ཚད་མེད་པ་དང་།
ཐམས་ཅད་ཟིལ་གྱིས་གནོན་ཅིང་ཐམས་ཅད་དུ་འཕགས་པའི་ཕྱིར་སྤྱི་གཙུག་བལྟར་མི་མཐོང་བ་དེ་
བཞིན་གཤེགས་པའི་སངས་རྒྱས་ཀྱི་ཆོས་མ་འདྲེས་པ་དང་ལུས་རྩི་སྨན་དང་འདྲ་བའི་ཕྱིར་མཐོང་མ་
ཐག་ཏུ་སེམས་ཅན་གྱི་སྐྱོན་ཞི་བར་བྱེད་པ་དང་། ཐམས་ཅད་དུ་ཁ་ན་མ་ཐོ་བ་མེད་པ་དང་། འཁོར་
ཐམས་ཅད་ལས་མངོན་པར་འཕགས་པ་དང་། མི་འཇིགས་པ་རབ་ཏུ་ཐོབ་པས་བག་ཚ་བ་མེད་
པ་དང་། ཡང་དག་པར་སྦྱོར་བས་སློབ་མ་བསམ་པ་ཅན་དང༌། གདམས་ངག་རྗེས་སུ་བསྟན་པ་དང་
མཐུན་པར་སློབ་མ་མི་ཕྱེད་པ་དང༌། སེམས་ཅན་ཐམས་ཅད་ལ་མཚུངས་པར་གནས་པས་སློབ་མ་
ཤིན་ཏུ་དུལ་བ་དང༌། ཆོས་བསྟན་པ་ལ་ཐེ་ཚོམ་མེད་པས་སྤོབས་པ་མྱུར་བ་དང༌། གླེང་བ་མེད་
པས་སེམས་ཅན་ཐམས་ཅད་ཚིམ་པར་བྱེད་པ་དང༌། དོན་ཡོད་པའི་ཆོས་སྟོན་པ་དང་གདུལ་བ་
རྣམས་ཀྱི་དབང་པོ་ཡོངས་སུ་སྨིན་པས་འཁོར་ཐམས་ཅད་རྩེ་གཅིག་ཏུ་སེམས་པ་ལ་སངས་རྒྱས་ཀྱི་
སྒྲ་སྐད་འབྱིན་པ་དང་ཆོ་འཕྲུལ་བསམ་གྱིས་མི་ཁྱབ་པ་འཁོར་གྱི་དཀྱིལ་འཁོར་ཐམས་ཅད་ཀྱིས་
མངོན་དུ་ལྟ་བ་དང་། དེ་བཞིན་གཤེགས་པའི་སྐུ་བསོད་ནམས་ཚད་མེད་པས་བརྟན་པའི་ཕྱིར་བལྟ་
173



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
བས་མི་ངོམས་པ་དང་། ཡང་དག་པ་ཁོང་དུ་ཆུད་པས་འབྲས་བུ་ཡོད་པའི་ཆོས་སྟོན་པ་དང༌། སྤྱོད་
ལམ་མི་འཁྲུག་པས་གླང་པོའི་བལྟ་སྟངས་ཀྱིས་བལྟ་བ་དང༌། སྤྲོ་བ་ཆེ་བས་སེང་གེ་ལྟར་རྣམ་པར་
བགྱིངས་པ་དང་། ལུས་ཀྱི་ལས་ཡེ་ཤེས་སྔོན་དུ་འགྲོ་བས་དོན་ཡོད་པར་རྣམ་པར་འགྲོ་བ་དང་ངག་
གི་ལས་ཡེ་ཤེས་སྔོན་དུ་འགྲོ་བས་ངག་ལ་དབང་བ་དང་། ཡིད་ཀྱི་ལས་ཡེ་ཤེས་སྔོན་དུ་འགྲོ་བས་
ཀུན་ནས་མིག་དང་ལྡན་པ་དང་། སྤོབས་པ་མྱུར་བས་གཟུང་བར་མོས་པའི་ཚིག་དང་ལྡན་པ་དང་བླ་
ན་མེད་པའི་སྦྱིན་གནས་སུ་གྱུར་པས་རྙེད་པའི་མཆོག་དང་གྲགས་པའི་མཆོག་དང་ལྡན་པ་དང༌།
ཆོས་ཀྱི་དབྱིངས་ཀྱིས་ཀླས་ཤིང་མཐས་གཏུགས་པས་བསོད་ནམས་ཟད་མི་ཤེས་པ་དང་མཐུ་བོ་ཆེན་
པོའི་ལུས་དང་། སྟོབས་བཅུ་དང་མི་འཇིགས་པའི་མཆོག་ཐོབ་པས་རྫི་བ་མེད་པ་དང་། སེམས་ཅན་
ཐམས་ཅད་ཀྱི་དབང་པོ་མཆོག་དང་མཆོག་མ་ཡིན་པ་ཤེས་པས་སེམས་ཅན་ཐམས་ཅད་ལ་བདེ་བ་
བསྐྱེད་པ་ལས་མི་ལྡོག་ཅིང་འཁྲུལ་པ་མེད་ལ་བྲེལ་ཕོངས་མེད་པ་དང་འཇིག་རྟེན་ཐམས་ཅད་ཀྱི་
སྟོན་པར་གྱུར་པས་ཆོས་དང་གཙུག་ལག་མང་པོ་ཤེས་པ་དང་། ཆོས་ཀྱི་སྐུས་རབ་ཏུ་ཕྱེ་བས་ཚེ་དཔག་
ཏུ་མེད་པ་དང༌། ཤིན་ཏུ་མུར་ཐུག་ཅིང་མཐའ་ཀླས་པས་མཐོང་བ་དང་རེག་པ་དང་བསྙེན་བཀུར་
བྱས་པ་དང༌། དྲན་པ་དང་ཐོས་པ་དོན་ཡོད་པ་དང་། དུས་གསུམ་མཉམ་པ་ཉིད་དུ་ཁོང་དུ་ཆུད་པས་
ཤེས་རབ་མི་འཁྲུགས་པ་དང་ཆོས་སྨྲ་ཞིང་ཉེས་པར་སྨྲ་བ་མེད་པས་གཏམ་རྒྱུན་ཆགས་པ་དང༌། མི་
དགེ་བའི་ཆོས་ཐམས་ཅད་མ་ལུས་པར་སྤངས་པས་བག་ཆགས་ཐམས་ཅད་ཡང་དག་པར་བཅོམ་པ་
དང༌། སངས་རྒྱས་ཀྱི་ཆོས་རང་བྱུང་བས་སློབ་དཔོན་མེད་པ་དང༌། སངས་རྒྱས་ཀྱི་ཆོས་མ་ལུས་པར་
ཁོང་དུ་ཆུད་པས་རྣམ་པ་ཐམས་ཅད་ཤེས་པ་སྟེ། སངས་རྒྱས་ཀྱི་ཆོས་མ་འདྲེས་པ་འདི་དག་ཐམས་
ཅད་རབ་ཏུ་འཐོབ་བོ། །ཞེས་གསུངས་སོ། །
མ་འདྲེས་པའི་ཆོས་བཅོ་བརྒྱད་པོ་དེ་དག་ཀྱང་སངས་རྒྱས་ཁོ་ན་ལ་མངའ་བ་ནི། འཁྲུལ་དང་
ཅ་ཅོ་བསྙེལ་དང་ཐུགས་གཡོ་ཐ་དད་ཀྱི་ནི་འདུ་ཤེས་དང༌། །ངང་གིས་བཏང་སྙོམས་དྲང་སྲོང་ལ་
མེད་འདུན་པ་དང་ནི་བརྩོན་འགྲུས་དང་། །དྲན་དང་རྣམ་དག་དྲི་མེད་ཤེས་རབ་རྟག་ཏུ་རྣམ་པར་གྲོལ་
བ་དང་། །ཤེས་བྱའི་དོན་ཀུན་གཟིགས་པ་གྲོལ་བའི་ཡེ་ཤེས་ལས་ནི་ཉམས་མི་མངའ། །གང་གིས་
ལས་གསུམ་ཐམས་ཅད་ཡེ་ཤེས་སྔོན་འགྲོའི་རྗེས་སུ་འཇུག་པ་དང་། །དུས་གསུམ་རྟག་ཏུ་ཐོགས་
174



རིན་ཆེན་ཡེ་ཤེས། །
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། པོད་དང་པོ།
མེད་ངེས་པར་མཁྱེན་པ་རྒྱ་ཆེ་འཇུག་པ་སྟེ། །གང་རྟོགས་འགྲོ་བར་འཇིགས་མེད་དམ་ཆོས་འཁོར་
ལོ་ཆེན་པོ་རབ་བསྐོར་བ། །ཐུགས་རྗེ་ཆེན་པོ་དང་ལྡན་རྒྱལ་བ་ཉིད་དེ་སངས་རྒྱས་རྣམས་ཀྱིས་བརྙེས། །
ཞེས་གསུངས་ཏེ། ཡོན་ཏན་དེ་རྣམས་སངས་རྒྱས་ཁོ་ནས་བརྙེས་ཞེས་བྱ་བའི་དོན་ཏོ། །ནམ་མཁའ་
བཞིན་ཞེས་བྱ་བ་ནི། ས་སོགས་ལ་ཡོད་ཆོས་ཉིད་གང་ཡིན་ཆོས་ཉིད་དེ་ནི་ནམ་མཁའི་མིན། །ནམ་
མཁའི་མཚན་ཉིད་སྒྲིབ་མེད་ལ་སོགས་མཚན་ཉིད་གང་དེ་གཟུགས་ལ་མེད། །ས་ཆུ་མེ་རླུང་ནམ་མཁའ་
མཚུངས་པ་འཇིག་རྟེན་དག་ནི་ཐུན་མོངས་སྟེ། །མ་འདྲེས་ཉིད་ནི་རྡུལ་ཕྲན་ཙམ་ཡང་འཇིག་རྟེན་
དག་ན་ཐུན་མོང་མིན། །ཞེས་གསུངས་ཏེ། ས་ལ་སོགས་པའི་ཆོས་ཉིད་སྲ་བ་ལ་སོགས་པ་ནི་ནམ་མཁའ་
ལ་མེད་ལ། ནམ་མཁའི་མཚན་ཉིད་སྒྲིབ་པའམ་གོ་འགེགས་པ་མེད་པ་ལ་སོགས་པ་གང་ཡིན་པ་དེ་
ནི་འབྱུང་བཞིའི་གཟུགས་རྣམས་ལ་མེད་དོ། །ཞེས་ནམ་མཁའ་ཐུན་མོང་མ་ཡིན་པའི་དཔེར་སྦྱར་
བས་མ་འདྲེས་པ་ཐུན་མོང་མ་ཡིན་པར་བསྟན་ནས། འོན་ཀྱང་ས་ལ་སོགས་པ་ལྔ་ཆར་ཡང་འཇིག་
རྟེན་གྱི་སྤྱོད་ཡུལ་དུ་ཐུན་མོང་པ་ཡིན་མོད་ཀྱི། སངས་རྒྱས་ཀྱི་ཆོས་མ་འདྲེས་པ་ཉིད་ནི་འཇིག་རྟེན་
དང་ཐུན་མོང་བའི་ཆོས་རྡུལ་ཕྲན་ཙམ་ཡང་ཡོད་པ་མ་ཡིན་པས་དཔེ་ལས་འདས་པ་བསྟན་པ་ཡིན་ནོ། །
སྐྱེས་བུ་ཆེན་པོའི་མཚན་སུམ་ཅུ་རྩ་གཉིས་དང་ལྡན་པའི་གཟུགས་མངའ་ཞེས་བྱ་བ་ནི། (ཞབས་
ཀྱི་མཐིལ་ལེགས་པར་མཉམ་པར་)གནས་ (པ་དང་ཞབས་ཀྱི་མཐིལ་འཁོར་ལོས་མཚན་པ་དང༌། །(༢)རྙིང་པ་》ཡངས་
ཤིང་ཞབས་ཀྱི་ལོང་བུ་)མི་མངོན་དང༌། །སོར་མོ་རིང་དང་ཕྱག་ཞབས་ཀྱི་རི་མོ་ནི། །ང་པའི་རྒྱལ་
པོ་ལྟ་བུར་དྲ་བ་ཡིས་ནི་འབྲེལ་བ་དང༌། །༦)ཕྱག་ཞབས་ཀྱི་ལགས་འཇམ་གཞོན་ཤ་ཅན་ལེགས་ཉིད། །༦)
(ཕྱག་དང་ཞབས་ཀྱི་བོལ་བཞི་དང་ཐལ་གོང་གཉིས་དང་ལྟག་པའི་ཕྱོགས་
(རི་དྭགས་)ཨེ་ན་ཡའི་དང་འདྲ་བར་གསང་བའི་གནས། །“གླང་པོ་བཞིན་དུ་སྦུབས་སུ་ནུབ། །རོ་སྟོད་
སེང་གེ་དང་འདྲ་དང༌། །༡༠)ཐལ་གོང་བར་མེད་རྒྱས་པ་དང་། །༡.དཔུང་མགོ་ལེགས་ཟླུམ་༡༢)ཕྱག་
འཇམ་ལ། །ཟླུམ་ཞིང་མཐོན་དམན་མེད་པ་དང༌། །མ་བཏུད་ཀྱང་པུས་མོར་སླེབ་པས་)ཕྱག་རིང་(༡༣)ཡོངས་
སུ་དག་པ་ཡི། །འོད་ཀྱི་དཀྱིལ་འཁོར་དང་ལྡན་སྐུ། །༡༤མགྲིན་པ་དྲི་མེད་དུང་དང་འདྲ། །༡༥)འགྲམ་
པ་རི་དྭགས་རྒྱལ་པོ་འདྲ། །༡༦ཚེམས་ནི་བཞི་བཅུ་མཉམ་པ་དང་། །༡༧)རབ་དང་ཚེམས་ཐགས་
བཟང་བ་དང་། །༡༨རྣམ་དག་ཚེམས་མཉམ་ཉིད་དང་ནི། །༡༩མཆེ་བ་རབ་མཆོག་དཀར་བ་ཉིད། །
175



ཇོ་ནང་དཔེ་ཚོགས། །
སྤྱིའི་དེབ་སོ་གཅིག་པ།
(༢༠)(ལྗགས་ནི་རྒྱས་པ་མཐའ་མེད་དང༌། ། བསམ་ཡས་རོ་བྲོ་ཆོག་མཁྱེན་དང༌། །ཟེར་)ལྗགས་ རིང་ ཞིང་མཐའ་ མེད་ (༢༡)
(པ་དང་བསམ་མེད་པའི། །རོ་བྲོ་བའི་མཆོག་ཉིད་དང་། །(༢༠རང་བྱུང་སངས་རྒྱས་ཀྱི་གསུང་)ཀ་ལ་བིང་ཀ་
ཡི༑ ༑སྒྲ་དང་ཚངས་པའི་དབྱངས་ (དང་ལྡན་པ་ཉིད་དང༌། །(༢༣.སྤྱན་བཟང་ཨུཏྤལ་(༢༤)སྔོན་པོའི་མདོག་འདྲ་
བ་དང་རྫི་མ་ིཁྱུ་མཆོག་གི་རྫི་མ་འདྲ་བ་)དང༌། །(༢་ཞལ་མཛེས་དྲི་མེད་མཛོད་སྤུ་དཀར་ལྡན་པ། །(༢༦)
གཙུག་ཏོར་དབུར་ལྡན་ལྤགས་པ་རྣམ་པར་དག་ཅིང་སྲབ་པ་(འམ་འཇམ་པ་དང༌། །(༢༧)ལྤགས་པ་གསེར་གྱི་
མདོག་འདྲ་སེམས་ཅན་མཆོག །(༢༨)བ་སྤུ་ལེགས་འཕྲ་འཇམ་ཞིང་ཁོང་སུ་)རེ་རེ་ (སྤུ་རེ་རེ་བ་དང་ནས། །
(སྤུའི་རྩེ་མོ་སྐུའི་གྱེན་དུ་གཡས་ཕྱོགས་འཁྱིལ་བ་དང་། །(༢༩)དབུ་སྒྲ་དྲི་མ་མེད་པའི་རིན་ཆེན་འཐོན་
འཐིང་བཞིན། །(༣༠ནྱ་གྲོ་རྫོགས་པའི་ལྗོན་ཤིང་དཀྱིལ་འཁོར་འདྲ་བར་ཆུ་ཞིང་གབ་པ)། །(༣༡)ཀུན་ཏུ་
བཟང་པོ་དཔེ་མེད་དྲང་སྲོང་ཆེན་པོ་སངས་རྒྱས་ཀྱི་སྐུ་ནི། །སྲིད་མེད་བུའི་སྟོབས་མངའ་མཁྲེགས་པའི་
སུ༑ ༑བསམ་མི་ཁྱབ་འབར་སུམ་ཅུ་རྩ་གཉིས་པོ། །འདི་དག་སྟོན་པས་མི་དབང་མཚན་དུ་གསུངས། །
ཞེས་གསུངས་ཏེ། འདི་དག་གི་རྒྱུ་ནི་མདོ་ལས། བཅོམ་ལྡན་འདས་གང་དེ་བཞིན་གཤེགས་པའི་སྐྱེས་
བུ་ཆེན་པོའི་མཚན་སུམ་ཅུ་རྩ་གཉིས་པོ་འདི་དག་སྔོན་དགེ་བའི་རྩ་བའི་ཚོགས་གང་དག་ལ་ཞུགས་ན།།
དེ་བཞིན་གཤེགས་པའི་སྐུ་ལ་སྐྱེས་བུ་ཆེན་པོའི་མཚན་སུམ་ཅུ་རྩ་གཉིས་མངོན་པར་གྲུབ་ཅེས་ཞུས་
པའི་ལན་དུ། བུ་མོ་སྔོན་དགེ་བའི་རྩ་བའི་ཚོགས་ཚད་མེད་གྲངས་མེད་པ་དག་ལ་ཞུགས་པས། དེ་
བཞིན་གཤེགས་པའི་སྐུ་ལ་སྐྱེས་བུ་ཆེན་པོའི་མཚན་སུམ་ཅུ་རྩ་གཉིས་མངོན་པར་འགྲུབ་སྟེ། དེ་དག་
ལས་ཅུང་ཟད་ཙམ་ཞིག་བསྟན་པར་བྱའོ། །དེ་བཞིན་གཤེགས་པའི་སྐྱེས་བུ་ཆེན་པོའི་མཚན་ཞབས་
ཤིན་ཏུ་གནས་པ་འདི་ནི་སྔོན་དམ་བཅས་པ་ལས་བརྟན་པས་མངོན་པར་གྲུབ་པོ། །དེ་བཞིན་གཤེགས་
པའི་སྐྱེས་བུ་ཆེན་པོའི་མཚན་ཞབས་ཀྱི་འཐིལ་འཁོར་ལོའི་མཚན་དང་ལྡན་པ་འདི་ནི་སྔོན་སྦྱིན་པ་སྣ་
ཚོགས་བསགས་པས་མངོན་པར་འགྲུབ་པོ། །ཞབས་ཀྱི་རྟིང་པ་ཡངས་ཤིང་ཞབས་བྱིན་གྱིས་མཐོ་བ་
ནི་སྔོན་སེམས་ཅན་གཞན་དག་ཁྱད་དུ་མ་བསད་པས་གྲུབ་པོ། །སོར་མོ་རིང་བ་ནི་སྔོན་སེམས་ཅན་
རྣམས་ཆོས་ཀྱིས་བསྲུངས་ཤིང་སྐྱབས་ཏེ་སྦས་པ་བྱས་པས་གྲུབ་པོ། །ཕྱག་དང་ཞབས་དྲ་བས་འབྲེལ་
བ་ནི་སྔོན་གཞན་གྱི་གཡོག་འཁོར་མ་ཕྱེ་བས་གྲུབ་བོ། །ཕྱག་དང་ཞབས་གཞོན་ཞིང་འཇམ་པ་ནི་
སྔོན་བགོ་བ་སྣ་ཚོགས་བྱིན་པས་གྲུབ་བོ། །བདུན་མཐོ་བ་ནི་སྔོན་བཟའ་བ་དང་བཏུང་བ་རྒྱ་ཆེན་པོ་
176



རིན་ཆེན་ཡེ་ཤེས། །
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ།། པོད་དང་པོ།
བྱིན་པས་གྲུབ་བོ། །བྱིན་པ་རི་དགས་ཨེ་ཅ་ཡའི་བྱིན་པ་ལྟ་བུ་ནི་སྔོན་སངས་རྒྱས་ཀྱི་ཆོས་ཡོངས་སུ་
བཟུང་བས་གྲུབ་བོ། །གསང་བའི་གནས་སྦུབས་སུ་ནུབ་པོ་ནི་སྔོན་གསང་བའི་ཚིག་བསྲུངས་ཤིང་
འཁྲིག་པའི་ཆོས་སྤངས་པས་གྲུབ་བོ། །རོ་སྟོད་སེང་གེའི་རོ་སྟོད་ལྟ་བུ་ནི། སྔོན་དགེ་བའི་ལས་རྒྱ་
ཆེན་པོ་མཐར་གྱིས་སྤྱད་པས་གྲུབ་བོ། །ཐལ་གོང་རྒྱས་པ་ནི་སྔོན་དགེ་བའི་ཆོས་ཡང་དག་པར་སྤྱད་
པས་གྲུབ་བོ། །དཔུང་མགོ་ཤིན་ཏུ་ཟླུམ་པ་ནི་སྔོན་མི་འཇིགས་པས་གཞན་དབུགས་ཕྱུང་བས་གྲུབ་
པོ༑ ་ཕྱག་མ་བཏུད་ཅིང་རིང་བ་ནི་གཞན་གྱི་ཅི་བྱའོ་ཅོག་བྱེད་པ་ལ་སྤྲོ་བས་གྲུབ་བོ། །སྐུ་རྣམ་པར་
དག་པ་ནི་སྔོན་དགེ་བ་བཅུའི་ལས་ཀྱི་ལམ་ལ་ངོམས་མི་མྱོང་བར་ཡང་དག་པར་སྤྱད་པས་གྲུབ་བོ། །
མགུར་དུང་ལྟ་བུ་ནི་སྔོན་ནད་པ་རྣམས་ལ་སྨན་སྣ་ཚོགས་བྱིན་པས་གྲུབ་བོ། །འགྲམ་པ་སེང་གེའི་
འགྲམ་པ་ལྟ་བུ་ནི་སྔོན་དགེ་བའི་རྩ་བ་ལ་སྦྱོར་བ་ཡོངས་སུ་དག་པ་བྱས་པས་གྲུབ་བོ། །ཚེམས་བཞི་
བཅུར་ཚང་བ་ནི་སྔོན་སེམས་ཅན་ལ་བསམ་པ་མཉམ་པར་སྦྱོར་བས་འགྲུབ་བོ། །ཚེམས་ཐག་བཟང་
བ་ནི་སྔོན་སེམས་ཅན་མི་མཐུན་པ་རྣམས་ཀྱི་སྡུམ་བྱས་པས་གྲུབ་པོ། །ཚེམས་མཉམ་པ་ནི་སྔོན་ཡིད་
དུ་འོང་བའི་ནོར་བུ་བྱིན་པས་གྲུབ་བོ། །ཚེམས་མཆེ་བ་དཀར་བ་ནི་སྔོན་ལུས་དང་ངག་དང་ཡིད་ཀྱི་
ལས་ཤིན་ཏུ་བསྲུང་པས་གྲུབ་བོ། །ལྗགས་ཤིན་ཏུ་རིང་བ་ནི་སྔོན་བདེན་པའི་ཚིག་ཀུན་ཏུ་བསྲུངས་
པས་གྲུབ་བོ། །རོ་བྲོ་བའི་མཆོག་དང་ལྡན་པ་ནི་སྔོན་བསོད་ནམས་ཚད་མེད་པ་བརྟན་ཅིང་ཡིད་དུ་
འོང་བའི་རོ་བྲོ་བ་བྱིན་པས་གྲུབ་པོ། །ཚངས་པའི་དབྱངས་ཀ་ལ་པིང་ཀའི་སྒྲ་དབྱངས་དང་ལྡན་པ་
ནི་སྔོན་སེམས་ཅན་ལ་འཇམ་པའི་ཚིག་སྨྲ་བ་དང་ཚིག་བསྡམས་པ་དང་ཀུན་དགའ་བའི་ཚིག་
བསྒྲགས་པས་གྲུབ་པོ། །སྤྱན་འཐོན་འཐིང་དང་ལྡན་པ་ནི་སྔོན་བྱམས་པ་དང་ལྡན་ཞིང་ཐམས་ཅད་
བསྲུངས་པས་གྲུབ་བོ། །སྤྱན་གྱི་རྫི་མ་བ་ཡི་ལྟ་བ་ནི་སྔོན་བསམ་པ་སྒྱུ་མེད་པས་གྲུབ་བོ། །དཔྲལ་
བའི་སྨིན་འཚམས་ཀྱི་སྤུ་ཤིན་ཏུ་དཀར་བ་ནི། སྔོན་བསྔགས་པར་འོས་པ་རྣམས་ཀྱི་བསྔགས་པ་བརྗོད་
པས་གྲུབ་བོ། །དབུའི་གཙུག་ཏོར་དང་ལྡན་པ་ནི་སྔོན་བླ་མ་ལ་གུས་ཤིང་འདུད་པས་གྲུབ་པོ། །ལྤགས་
པ་སྲབ་པ་ནི་སྔོན་ཆོས་ཡང་དག་པར་འགྲོ་བའི་སེམས་ལས་སུ་རུང་བས་གྲུབ་པོ། །ལྤགས་པའི་མདོག་
གསེར་འདྲ་བ་ནི་ཡིད་དུ་འོང་བའི་གོས་དང་མལ་བསྟན་བྱིན་པས་གྲུབ་པོ། །སྤུའི་ཁུང་བུ་ནས་བ་སྤུ་
རེ་རེ་བ་ནི་སྔོན་འདུ་འཛི་ཡོངས་སུ་སྤངས་པས་གྲུབ་པོ། །སྤུའི་རྩེ་མོ་གཡས་ཕྱོགས་སུ་འཁྱིལ་བ་ནི་



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
སྔོན་མཁན་པོ་དང་སློབ་དཔོན་དང་དགེ་བའི་བཤེས་གཉེན་གྱི་གཏམ་མཐུན་པར་འཛིན་པས་གྲུབ་
བོ། །དབུ་སྐྲ་ཨིན་ཏྲ་ནི་ལ་ལྟ་བུ་ནི་སྲོག་ཆགས་ཐམས་ཅད་ལ་སྙིང་བརྩེ་ཞིང་རྡོ་དབྱིག་དང་མཚོན་ཆ་
བོར་བས་གྲུབ་བོ། །ཤིང་ནྱ་གྲོ་ད་ལྟར་ཆུ་ཞེང་གབ་པ་ནི་སྔོན་བདག་དང་སེམས་ཅན་གཞན་དག་ཀྱང་
ཏིང་ངེ་འཛིན་ལ་སྦྱོར་བས་གྲུབ་བོ། །དེ་བཞིན་གཤེགས་པའི་སྐྱེས་བུ་ཆེན་པོའི་མཚན་མཐུ་བོ་ཆེ་ཆེན་
པོའི་ལུས་ཀུན་ནས་མཛེས་པ་འདི་ནི་སྔོན་དེ་བཞིན་གཤེགས་པའི་སྐུ་གཟུགས་བྱེད་པ་དང་མཆོད་
རྟེན་ཞིག་པ་བཅོས་པ་དང་། གཞན་འཇིགས་པ་དག་དབུགས་ཕྱུང་བ་དང་། སེམས་ཅན་མི་འདུམ་
པའི་སྡུམ་བྱས་པས་གྲུབ་སྟེ། བུ་མོ་སྔོན་དགེ་བའི་རྩ་བའི་ཆོས་ཚད་མེད་གྲངས་མེད་པ་འདི་དག་སྤྱད་
པས་དེ་བཞིན་གཤེགས་པའི་སྐུ་ལ་སྐྱེས་བུ་ཆེན་པོའི་མཚན་སུམ་ཅུ་རྩ་གཉིས་མངོན་པར་གྲུབ་བོ། །
ཞེས་གསུངས་སོ། །
ཆུ་ཟླ་བཞིན་ཞེས་བྱ་བ་ནི། ཇི་ལྟར་སྤྲིན་མེད་ནམ་མཁའི་ཟླ་བའི་གཟུགས། །སྟོན་ཀའི་ཆུ་སྔོན་
མཚོར་ནི་མཐོང་བ་ལྟར། །དེ་བཞིན་རྒྱལ་སྲས་ཚོགས་ཀྱིས་ཁྱབ་བདག་གཟུགས། །རྫོགས་སངས་
དཀྱིལ་འཁོར་ནང་དུ་མཐོང་བར་འགྱུར། །ཞེས་གསུངས་ཏེ། ལོངས་སྤྱོད་རྫོགས་པའི་སྐུ་མཚན་བཟང་
པོས་བརྒྱན་པ་ནི་ནམ་མཁའི་ཟླ་བའི་གཟུགས་ལྟ་བུ་སྟེ་སངས་རྒྱས་ཀྱི་འཁོར་གྱི་དཀྱིལ་འཁོར་གྱི་
ནང་དུ་ས་ལ་གནས་པའི་བྱང་ཆུབ་སེམས་དཔའ་རྣམས་ཀྱིས་མཐོང་བར་འགྱུར་རོ། །སྤྲུལ་པའི་སྐུ་
མཚན་སུམ་ཅུ་རྩ་གཉིས་ཀྱིས་བརྒྱན་པ་ནི་ཆུ་ནང་གི་ཟླ་བའི་གཟུག་བརྙན་ལྟ་བུ་སྟེ་སོ་སོའི་སྐྱེ་བོ་
ལས་དག་པ་ལ་སོགས་པ་རྣམས་ཀྱིས་མཐོང་བར་འགྱུར་རོ། །དེ་ལྟར་དེ་བཞིན་གཤེགས་པའི་སྟོབས་
བཅུ་དང་མི་འཇིགས་པ་བཞི་དང་། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་དང་སྐྱེས་བུ་ཆེན་པའི་
མཚན་སུམ་ཅུ་རྩ་གཉིས་པོ་འདི་དག་རྣམ་པ་གཅིག་ཏུ་བསྡུས་ཏེ་ཡོན་ཏན་དྲུག་ཅུ་རྩ་བཞིར་འགྱུར་རོ། །
འདི་དག་མདོ་གང་ལས་བརྟེན་ནས་ཤེས་པར་བྱ་ཞེ་ན། ཡོན་ཏན་དྲུག་ཅུ་རྩ་བཞི་པོ། །འདི་དག་
སོ་སོར་རྒྱུར་བཅས་ཏེ། །གོ་རིམ་ཇི་བཞིན་རིན་ཆེན་གྱི། །མདོ་ཡི་རྗེས་འབྲང་ཤེས་པར་བྱ། །ཞེས་
གསུངས་ཏེ། ཇི་སྐད་བཤད་པ་ཉིད་ཀྱི་དེ་བཞིན་གཤེགས་པའི་ཡོན་ཏན་དྲུག་ཅུ་རྩ་བཞི་པོ་འདི་དག་
གི་རྣམ་པར་དབྱེ་བ་ངོ་བོ་དང་རྒྱུར་བཅས་པ་གོ་རིམ་འདི་ཉིད་ཀྱིས་བསྟན་པ་ནི། བུ་མོ་རིན་ཆེན་གྱི་ཞུས་
པའི་མདོའི་རྗེས་སུ་འབྲངས་ཏེ་རིག་པར་བྱ་སྟེ་སྔར་ཇི་སྐད་བཤད་པ་བཞིན་ནོ། །
178



རིན་ཆེན་ཡེ་ཤེས།
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། ་ པོད་དང་པོ།
གནས་བཞི་པོ་འདི་ལ་གོ་རིམ་བཞིན་དུ་རྡོ་རྗེ་དང་སེང་གེ་དང་ནམ་མཁའ་དང་ཆུའི་ཟླ་བའི་དཔེས་
བརྗོད་པ་གང་ཡིན་པ་དེའི་བསྡུས་པའི་དོན་ནི་ཚིགས་སུ་བཅད་པ་བཅུ་གཉིས་ཀྱིས་རིག་པར་བྱ་སྟེ།
དེ་ལ་དང་པོ་ནི། མི་བྱེད་པ་དང་མི་ཞན་དང་། །མཚུངས་པ་མེད་དང་གཡོ་མེད་ཕྱིར། །རྡོ་རྗེ་སེང་གེ་
མཁའ་དག་པ། །ཆུ་ཡི་ཟླ་བའི་དཔེས་བསྟན་ཏོ། །ཞེས་གསུངས་ཏེ། སྟོབས་བཅུ་ནི་སྒྲིབ་པས་མི་ཕྱེད་
པའི་ཕྱིར་རྡོ་རྗེ་དང་། མི་འཇིགས་པ་བཞི་ནི་གཞན་པས་མི་ཞན་པའི་ཕྱིར་སེང་གེ་དང༌། མ་འདྲེས་
པ་བཅོ་བརྒྱད་ནི་གཞན་གང་དང་ཡང་མཚུངས་པ་མེད་པའི་ཕྱིར་ནམ་མཁའ་དང༌། མཚན་སུམ་ཅུ་
རྩ་གཉིས་ནི་གཡོ་བ་མེད་པའི་ཕྱིར་ཆུའི་ཟླ་བའི་དཔེས་བསྟན་ཏོ། །
དེ་རྣམས་ལ་དང་པོ་སྟོབས་བཅུ་རྡོ་རྗེ་དང་ཆོས་མཐུན་པ་གསུངས་པ། སྟོབས་སོགས་རྣམས་
ལ་སྟོབས་དྲུག་དང་། ། གསུམ་དང་གཅིག་གིས་རིམ་པ་བཞིན། །ཤེས་བྱ་སྙོམས་པར་འཇུག་པ་དང༌། །
བག་ཆགས་བཅས་པ་ཀུན་སྤངས་ནས། །གོ་ཆ་རྩིག་པ་ཤིང་བཞིན་དུ། །ཕུག་དང་གཞིག་དང་གཅད་
ཕྱིར་རོ། །བརླིང་དང་སྙིང་བརྟན་མི་ཕྱེད་པས། །དྲང་སྲོང་སྟོབས་ནི་རྡོ་རྗེ་འདྲ། །གང་ཕྱིར་བརླིང་པ་
སྙིང་པོའི་ཕྱིར། །གང་ཕྱིར་སྙིང་པོ་བརྟན་པའི་ཕྱིར། །གང་ཕྱིར་བརྟན་པ་མི་ཕྱེད་ཕྱིར། །མི་ཕྱེད་
ཕྱིར་ན་རྡོ་རྗེ་བཞིན། །ཞེས་ཏེ། སྟོབས་བཅུ་ལ་སོགས་པ་སྡེ་ཚན་བཞི་པོ་རྣམས་ལ་(གནས་དང་གནས་མ་
ཡིན་པ་མཁྱེན་པ་ནས་ཐམས་ཅད་དུ་འགྲོ་བའི་ལམ་མཁྱེན་བའི་བར)སྟོབས་དང་པོ་དྲུག་གིས་ནི་ཤེས་བྱའི་སྒྲིབ་པ་ཆོས་
ཀྱི་སྐུ་ལ་སྒྲིབས་པས་ན་གོ་ཆ་ལྟ་བུ་ཕུག་པའི་ཕྱིར་དང༌། དེ་ནས་བསམ་གཏན་དང་རྣམ་པར་ཐར་པ་དང་ཏིང་ངེ་འཛིན་
དང༌། སྙོམས་པར་འཇུག་པ་མཁྱེན་པ་དང་སྔོན་གནས་རྗེས་སུ་དྲན་པ་དང་འཆི་འཕོ་དང་སྐྱེ་བ་མཁྱེན་པ་སྟེ་གསུམ་གྱིས་ སྙོམས་
པར་འཇུག་པའི་སྒྲིབ་པ་རྩིག་པ་ལྟར་གཞིག་པར་དཀའ་བ་གཞིག་པའི་ཕྱིར་དང་། ཐ་མ་ཟག་པ་ཟད་པ་
མཁྱེན་པ་)གཅིག་གིས་བག་ཆགས་དང་བཅས་པའི་སྒྲིབ་པ་སྡུག་བསྔལ་གྱི་ཡལ་ག་སྐྱེད་པར་བྱེད་པས་
ན་ཤིང་ལྟ་བུ་གཅད་པའི་ཕྱིར་སྒྲིབ་པ་ཀུན་བསལ་ཞིང་བརླིང་བ་ལ་སོགས་པའི་ཕྱིར་སྟོབས་བཅུ་ནི་
རྡོ་རྗེ་ལྟ་བུའོ། །
བརླིང་བ་ལ་སོགས་པའི་རྒྱུ་མཚན་ནི་གང་ཕྱིར་ཞེས་རྐང་པ་གསུམ་གྱིས་ཕྱི་མ་ཕྱི་མ་རྒྱུ་མཚན་དུ་
སྦྱར་ནས་ཉེས་པས་མི་ཕྱེད་པའི་ཕྱིར། མི་འཇིགས་པ་བཞི་སེང་གེ་དང་ཆོས་མཐུན་པ་གསུངས་པ།
འཇིགས་མེད་ཕྱིར་དང་ལྟོས་མེད་ཕྱིར། །བརྟན་ཕྱིར་རྩལ་ནི་ཕུན་ཚོགས་པས། །ཐུབ་པ་སེང་གེ་སེང་
179



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
གེ་བཞིན། །འཁོར་གྱི་ཚོགས་སུ་འཇིགས་མི་མངའ། །ཚིགས་སུ་བཅད་པ་འདིའི་དོན་ནི་ཚིགས་སུ་
བཅད་པ་གཉིས་ཀྱིས་རིག་པར་བྱ་སྟེ། ཀུན་མངོན་མཁྱེན་པས་གང་ལ་ཡང་། །འཇིགས་མེད་པར་
ནི་རྣམ་པར་གནས། །དག་པའི་སེམས་ཅན་མཐར་ཐུག་པའི་བྱང་སེམས་དང་ཡང་བདག །མི་མཉམ་གཟིགས་
ཕྱིར་ལྟོས་པ་མེད། །ཐུགས་ནི་ཆོས་རྣམས་ཐམས་ཅད་ལ། །རྟག་ཏུ་མཉམ་པར་གཞག་པས་རྩེ་གཅིག་ཕྱིར་ན་
བརྟན་པ་ཉིད། །མཆོག་ཏུ་མ་རིག་བག་ཆགས་ཀྱི། །ས་ལ་བརྒལ་ཕྱིར་རྩལ་ལྡན་ནོ། །མ་འདྲེས་པ་
བཅོ་བརྒྱད་ནམ་མཁའ་དང་ཆོས་མཐུན་པར་གསུངས་པ། འཇིག་རྟེན་ཉན་ཐོས་མཐའ་གཅིག་ཏུ། །
སྤྱོད་དང་བློ་ལྡན་རང་བྱུང་རྣམས། །གོང་ནས་གོང་དུ་བློ་དག་ནི། །ཕྲ་ཕྱིར་དཔེ་ནི་རྣམ་པ་ལྔ། །
འཇིག་རྟེན་ཀུན་གྱི་ཉེར་མཚོའི་ཕྱིར། །ས་ཆུ་མེ་རླུང་རྣམས་དང་མཚུངས། །འཇིག་རྟེན་འཇིག་རྟེན་
འདས་པ་ཡི། །མཚན་ཉིད་ལས་འདས་ནམ་མཁའ་བཞིན། །ཞེས་ཏེ། བྱིས་པའི་སྐྱེ་བོ་དང༌། ཉན་
ཐོས་དང་། རང་སངས་རྒྱས་དང༌། བྱང་ཆུབ་སེམས་དཔའ་དང་། སངས་རྒྱས་རྣམས་གོང་ནས་གོང་
དུ་བློ་ཕྲ་བ་སྟེ། ཟབ་མོ་ཐུགས་སུ་ཆུད་པའི་ཕྱིར་འབྱུང་བ་རྣམ་པ་ལྔ་ཕྱི་མ་ཕྱི་མ་ཕྲ་བ་དང་ཆོས་མཚུངས་
ལ༑ སངས་རྒྱས་ཀྱི་ཆོས་མ་འདྲེས་པ་ནི་འཇིག་རྟེན་ཐམས་ཅད་ཀྱི་ཉེར་མཚོའི་རྒྱུའི་ཆ་ནས་ས་ལ་སོགས་
པ་དང་ཡང་མཚུངས་མོད་ཀྱི་འཇིག་རྟེན་དང་འཇིག་རྟེན་ལས་འདས་པའི་མཚན་ཉིད་ཐམས་ཅད་
ལས་འདས་པས་ན་གཞན་དང་ཐུན་མོང་མ་ཡིན་ཏེ། ནམ་མཁའ་སྲ་བ་ལ་སོགས་པའི་མཚན་ཉིད་
ཐམས་ཅད་ལས་འདས་པ་གཞན་དང་ཐུན་མོང་མ་ཡིན་པ་བཞིན་ནོ། །
བྲལ་བའི་ཡོན་ཏན་རྣམས་ཀྱི་དོན་བསྡུ་བ་གསུངས་པ། དེ་དག་ཡོན་ཏན་སུམ་ཅུ་ནི། །གཉིས་
འདི་ཆོས་སྐུས་རབ་ཕྱེ་སྟེ། །ནོར་བུ་རིན་ཆེན་འོད་མདོག་དང་། །དབྱིབས་བཞིན་དབྱེ་བ་མེད་ཕྱིར་རོ། །
འདིས་ནི་སྟོབས་ལ་སོགས་པའི་ཡོན་ཏན་སུམ་ཅུ་རྩ་གཉིས་པོ་དེ་དག་ཆོས་ཀྱི་སྐུ་དང་ངོ་བོ་དབྱེར་
མེད་པ་ཉིད་བསྟན་ཏོ། །
མཚན་སུམ་ཅུ་རྩ་གཉིས་ཆུ་ཟླ་བཞིན་ཞེས་བྱ་བ་ནི། མཐོང་ན་ཚིམ་བྱེད་ཡོན་ཏན་གང་། །སུམ་ཅུ་
རྩ་གཉིས་ཞེས་བྱ་བ། །སྤྲུལ་པ་ཆོས་ལ་རྫོགས་པར་ནི། །ལོངས་སྤྱོད་གཟུགས་སྐུ་གཉིས་ལ་བརྟེན། །
དག་པས་ཉེ་དང་རིང་རྣམས་ལ། །འཇིག་རྟེན་རྒྱལ་བའི་དཀྱིལ་འཁོར་དུ། །ཆུ་དང་ནམ་མཁར་ཟླ་
གཟུགས་བཞིན། །དེ་མཐོང་བ་ནི་རྣམ་པ་གཉིས། །ཞེས་གསུངས་ཏེ། རྣམ་པར་སྨིན་པའི་ཡོན་ཏན་
180



རིན་ཆེན་ཡེ་ཤེས།
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། པོད་དང་པོ།
སུམ་ཅུ་རྩ་གཉིས་ནི་གཟུགས་ཀྱི་སྐུ་ལ་བརྟེན་ལ། སངས་རྒྱས་ལ་རིང་བ་བྱིས་པའི་སྐྱེ་བོ་དང་། ཉན་
ཐོས་དང༌། རང་སངས་རྒྱས་རྣམས་ལ་འཇིག་རྟེན་གྱི་ཁམས་སྣ་ཚོགས་སུ་སྤྲུལ་པའི་སྐུ་མཚན་དང་
དཔེ་བྱད་དང་ལྡན་པར་སྣང་བ་ནི་ལོངས་སྐུའི་གཟུགས་བརྙན་སྣང་བ་ཡིན་པས་ཆུ་ནང་གི་ཟླ་བ་
བཞིན་ནོ། །སངས་རྒྱས་ལ་ཉེ་བ་བྱང་སེམས་འཕགས་པ་རྣམས་ལ་ལོངས་སྤྱོད་རྫོགས་པའི་སྐུ་འཁོར་
གྱི་དཀྱིལ་འཁོར་གྱི་དབུས་སུ་མཚན་དང་དཔེ་བྱད་དང་ལྡན་པའི་སྐུར་སྣང་བ་ནི་ལོངས་སྤྱོད་རྫོགས་
པའི་སྐུ་གཟུགས་དངོས་ཡིན་ཏེ་ནམ་མཁའི་ཟླ་བའི་གཟུགས་བཞིན་ནོ། །དེས་ན་གཟུགས་ཀྱི་སྐུ་
མཐོང་བའི་ཚུལ་ནི་གདུལ་བྱ་མ་དག་པ་དང་དག་པ་གཉིས་ཀྱི་དབང་གིས་རྣམ་པ་གཉིས་སུ་ངེས་པ་
ཡིན་ནོ། །ཐེག་པ་ཆེན་པོ་རྒྱུད་བླ་མའི་བསྟན་འཆོས་དཀོན་མཆོག་གི་རིགས་རྣམ་པར་དབྱེ་བ་
ལས་ཡོན་ཏན་གྱི་སྐབས་ཏེ་ལེའུ་གསུམ་པའི་འགྲེལ་པའོ། །དྲི་མ་མེད་པའི་སངས་རྒྱས་ཀྱི་ཡོན་ཏན་
བཤད་ཟིན་ཏོ།། །། །
ད་ནི་དེའི་ལས་རྒྱལ་བའི་མཛད་པ་བརྗོད་པར་བྱའོ། །དེའང་མདོར་བསྡུ་ན་ལྷུན་གྱིས་གྲུབ་པ་
དང་རྒྱུན་མི་འཆད་པ་རྣམ་པ་གཉིས་ཀྱིས་འཇུག་སྟེ། དེས་ན་དེའི་རྗེས་ལ་སངས་རྒྱས་ཀྱི་མཛད་པ་
ལྷུན་གྱིས་གྲུབ་ཅིང་རྒྱུན་མི་འཆད་པ་ཉིད་ལས་བརྩམས་ཏེ་ཚིགས་སུ་བཅད་པ། གདུལ་བྱའི་ཁམས་
དང་འདུལ་བའི་ཐབས་དང་ནི། །གདུལ་བྱའི་ཁམས་ཀྱི་འདུལ་བའི་བྱ་བ་དང་། །དེ་ཡི་ཡུལ་དང་དུས་
སུ་གཤེགས་པ་ལ། །ཁྱབ་བདག་རྟག་ཏུ་ལྷུན་གྱིས་གྲུབ་པར་འཇུག །ཅེས་གསུངས་ཏེ། གདུལ་བྱའི་
ཁམས་ནི་དབང་པོ་རྣོ་རྟུལ་དང་ཁམས་དང་བསམ་པ་དང་བག་ལ་ཉལ་ཐམས་ཅད་ཤེས་པ་དང༌།
གདུལ་བྱ་འདུལ་བའི་ཐབས་རང་གི་བསམ་པ་དང་འཚམ་པ་སྣ་ཚོགས་པ་དང་། གདུལ་བྱའི་ཁམས་
ཀྱི་རྒྱུད་ལ་འདུལ་བའི་བྱ་བ་མཐོ་རིས་དང་ཐར་པ་ལ་འགོད་པ་དང༌། གདུལ་བྱ་གང་ན་ཡོད་པའི་
གནས་སུ་གཤེགས་པ་དང༌། འདུལ་བའི་སྐབས་ལ་བབ་པའི་དུས་སུ་གཤེགས་པ་སྟེ་ལྔ་པོ་དེ་ལ་
སངས་རྒྱས་ཉིད་རྟག་ཏུ་འབད་རྩོལ་མེད་པར་ལྷུན་གྱིས་གྲུབ་པར་འཇུག་པ་ཡིན་ནོ། །
རྒྱུན་མི་འཆད་པ་ཉིད་ལས་བརྩམས་ཏེ་ཚིགས་སུ་བཅད་པ། ཡོན་ཏན་རིན་ཆེན་མཆོག་ཚོགས་
དང་ལྡན་ཡེ་ཤེས་ཆུ་མཚོ་བསོད་ནམས་ཡེ་ཤེས་ཉི་འོད་ཅན། །ཐེག་པ་མ་ལུས་ངེས་པར་བསྒྲུབས་ཏེ་
མཐའ་དང་དབུས་མེད་རྒྱ་ཆེན་ནམ་མཁའ་ལྟར་ཁྱབ་ལ། །སངས་རྒྱས་ཉིད་ནི་ཡོན་ཏན་དྲི་མ་མེད་
181



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
གཏེར་སེམས་ཅན་ཀུན་ལ་ཁྱད་མེད་རྣམ་གཟིགས་ནས། །ཉོན་མོངས་ཤེས་བྱའི་སྤྲིན་གྱི་དྲ་བ་སངས་
རྒྱས་རྣམས་ཀྱི་ཐུགས་རྗེའི་རླུང་གིས་རྣམ་པར་གཏོར། །ངེས་པར་འབྱིན་པའི་ལམ་ནི་ཏིང་ངེ་འཛིན་
ལ་སོགས་པའི་ཡོན་ཏན་རིན་པོ་ཆེ་དང༌། ཡེ་ཤེས་དྲི་མ་མེད་པའི་ཆུ་དང་ལྡན་པས་མཚོ་ལྟ་བུ་དང༌།
ཉེ་བར་སྟོན་པའི་ཚོགས་ནི་སེམས་ཅན་རྣམས་ཉེ་བར་འཚོ་ཞིང་སྨིན་པར་བྱེད་པ་ཉི་མ་ལྟ་བུ་དང་།
འབྲས་བུ་བླ་ན་མེད་པའི་བྱང་ཆུབ་ནི་མཐའ་དང་དབུས་མེད་པས་ཟབ་ཅིང་རྒྱ་ཆེ་བ་ནམ་མཁའ་ལྟ་
བུ་དང་དེའི་ཡོངས་འཛིན་གྱི་རྟེན་ནི་སེམས་ཅན་ཐམས་ཅད་ལ་སངས་རྒྱས་ཀྱི་ཆོས་ཉིད་ཡོན་ཏན་དྲི་
མ་མེད་པ་ཐོག་མ་ནས་གནས་པས་གཏེར་ལྟ་བུ་དང༌། དེ་མངོན་དུ་བྱེད་པའི་གེགས་ནི་སྒྲིབ་པ་
གཉིས་སྤྲིན་གྱི་དྲ་བ་ལྟ་བུ་དང་། དེ་རྣམ་པར་འཇོམས་པའི་རྐྱེན་ནི་སངས་རྒྱས་རྣམས་ཀྱི་ཐུགས་རྗེ་
རླུང་དྲག་པོ་ལྟ་བུ་སྟེ་ཆོས་དྲུག་པོ་འདི་དག་བསྟན་ཏོ། །
ཕྲིན་ལས་ལྷུན་གྱིས་གྲུབ་པའི་དོན་ནི་ཚིགས་སུ་བཅད་པ་གཉིས་ཀྱིས་རིག་པར་བྱ་སྟེ། (གདུལ་བྱ་)
གང་གི་འདུལ་བའི་ཐབས)གང་གིས་འདུལ་བ་ཡི། །བྱ་བའི་ལས་)གང་ ་ཞིག་ལས་གང་དུ་དུས་གང་གི་ཚེ། །
(ལྔ་པོ་དེ་ཡི་རྣམ་རྟོག་སྐྱེ་མེད་ཕྱིར། །ཐུབ་པ་རྟག་ཏུ་ལྷུན་གྱིས་གྲུབ། །གདུལ་བྱའི་ཁམས་ནི་སྣོད་ལྡན་
དུ་གྱུར་པ་》གང་ཞིག་གི །འདུལ་བའི་ཐབས་ཐེག་པ་མང་པོ་གང་གང་གིས། །གདུལ་བྱའི་བྱ་བ་མཐོ་རིས་
དང་ཐར་པ་གང་ ཡུལ་གང་དུ་ནི། །དུས་གང་ཚེ་མཛད་པའི་ཡུལ་དང་དུས་དེ་དག་ལ་མཛད་པ་ལྷུན་གྲུབ་ཏུ་འཇུག།
ཅེས་གསུངས་ཏེ། ཚིགས་སུ་བཅད་པ་སྔ་མས། གདུལ་བྱའི་ཁམས་ལ་སོགས་པ་མདོར་བསྟན་ནས།
ཕྱི་མས་དེ་ཉིད་ཀྱི་དོན་རྒྱས་པར་བཤད་པ་ཡིན་ཏེ་གོ་སླའོ། །
ཕྲིན་ལས་རྒྱུན་མི་འཆད་པའི་དོན་ནི་ཚིགས་སུ་བཅད་པ་བརྒྱད་ཀྱིས་རིག་པར་བྱ་བ་ལས། ངེས་
འབྱིན་དེ་ཡི་རྟོན་པ་དང་། །དེ་འབྲས་དེའི་ཡོངས་འཛིན་དང༌། །དེ་སྒྲིབ་དེ་གཅོད་རྐྱེན་ལས་ནི། །
རྣམ་པར་རྟོག་པ་མེད་ཕྱིར་རོ། །ཞེས་པ་འདིས་ནི་མདོར་བསྟན་ཏོ། །ངེས་པར་འབྱིན་པ་ས་བཅུ་སྟེ། །
ཚོགས་གཉིས་དག་ནི་དེ་ཡི་རྒྱུ། །དེ་འབྲས་བྱང་ཆུབ་མཆོག་ཡིན་ཏེ། །བྱང་ཆུབ་སེམས་ཅན་ཡོངས་
སུ་འཛིན། །དེའི་སྒྲིབ་མཐའ་ཡས་ཉོན་མོངས་དང༌། །ཉེ་བའི་ཉོན་མོངས་བག་ཆགས་སོ། །དུས་
ཀུན་ཏུ་ནི་དེ་འཇོམས་པའི། །རྐྱེན་ནི་ཐུགས་རྗེ་ཆེན་པོ་ཡིན། །ཞེས་བྱ་བས་ནི་དོན་ཉེ་བར་དགོད་པ་
བསྟན་ཏོ། །གནས་དྲུག་པོ་ནི་འདི་དག་རྣམས། །གོ་རིམ་ཇི་བཞིན་རྒྱ་མཚོ་དང༌། །ཉི་མ་དང་ནི་ནམ་
182



རིན་ཆེན་ཡེ་ཤེས། །
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། ། པོད་དང་པོ།
མཁའ་གཏེར། །སྤྲིན་དང་རླུང་བཞིན་ཤེས་པར་བྱ། །འདིས་ནི་དཔེ་ཉེ་བར་དགོད་པ་བསྟན་ཏོ། །
ཤེས་ཆུ་ཡོན་ཏན་རིན་ཆེན་དང༌། །ལྡན་ ཕྱིར་ཐེག་པ་མཆོག་ནི་རྒྱ་མཚོ་འདྲ་ཟེར།)ས་རྣམ་རྒྱ་མཚོ་བཞིན། །
སེམས་ཅན་ཐམས་ཅད་ཉེར་འཚོའི་ཕྱིར། །ཚོགས་གཉིས་དག་ནི་ཉི་མ་བཞིན། །རྒྱ་ཆེ་མཐའ་དང་
དབུས་མེད་ཕྱིར། །བྱང་ཆུབ་ནམ་མཁའི་ཁམས་བཞིན་ནོ། །ཡང་དག་རྫོགས་སངས་ཆོས་ཉིད་ཕྱིར། །
སེམས་ཅན་ཁམས་ནི་གཏེར་དང་འདྲ། །གློ་བུར་ཁྱབ་དང་མ་གྲུབ་ཕྱིར། །དེ་ཡི་ཉོན་མོངས་སྤྲིན་
ཚོགས་བཞིན། །དེ་འཐོར་བ་ནི་ཉེར་གནས་ཕྱིར། །ཐུགས་རྗེ་མི་བཟད་རླུང་དང་འདྲ། །འདིས་ནི་
དཔེ་དོན་ཆོས་མཐུན་པ་ཉིད་བསྟན་ཏོ། །གཞན་གྱི་དབང་གིས་ངེས་འབྱུང་དང་། ། བདག་དང་སེམས་
ཅན་མཚུངས་གཟིགས་དང་། །མཛད་པ་ཡོངས་སུ་མ་རྫོགས་ཕྱིར། །འཁོར་བ་སྲིད་དུ་མཛད་མི་
འཆད། །འདིས་ནི་ཕྲིན་ལས་རྒྱུན་མི་འཆད་པའི་འཐད་པ་བསྟན་ཏེ། སངས་རྒྱས་ནི་སེམས་ཅན་གཞན་
གྱི་དབང་གིས་ངེས་པར་འབྱུང་སྟེ། གཞན་དོན་རྒྱུན་མི་འཆད་པ་འདོད་པའི་བསམ་པ་རྒྱ་ཆེན་པོས་
འཕངས་པའི་ངེས་འབྱུང་གི་ལམ་ཚོགས་གཉིས་ཕུན་སུམ་ཚོགས་པ་བསྒྲུབ་པའི་ཕྱིར་དང༌། བྱང་ཆུབ་
ཐོབ་པ་ན་སེམས་ཅན་ཐམས་ཅད་ལ་དེ་བཞིན་གཤེགས་པའི་སྙིང་པོ་ཡོད་པར་གཟིགས་པའམ།
བདག་དང་སེམས་ཅན་ཐམས་ཅད་དེ་བཞིན་ཉིད་ཁྱད་པར་མེད་པར་གཟིགས་པའི་ཕྱིར་དང་སེམས་
ཅན་མ་བསྒྲལ་བ་རྣམས་བསྒྲལ་བར་བྱ་བ་ལ་སོགས་པར་དམ་བཅས་པས་སེམས་ཅན་ཐམས་ཅད་
ཡོད་ཀྱི་བར་དུ་མཛད་པ་ཡོངས་སུ་མ་རྫོགས་པའི་ཕྱིར་འཁོར་བ་ཇི་སྲིད་གནས་ཀྱི་བར་དུ་སངས་
རྒྱས་ཀྱི་མཛད་པ་རྒྱུན་མི་འཆད་པ་ཡིན་ནོ། །སངས་རྒྱས་དཀོན་མཆོག་གི་སྐབས་ལ་སོགས་པར་སྐྱེ་
བ་དང་འགགས་པ་མེད་པས་རབ་ཏུ་ཕྱེ་བ་ཞེས་བརྗོད་པ་དང་། ཡེ་ཤེས་སྣང་བ་རྒྱན་གྱི་མདོ་ལས། དེ་བཞིན་གཤེགས་པ་
རྟག་ཏུ་སྐྱེ་མེད་ཆོས། །ཆོས་རྣམས་ཀུན་ཀྱང་བདེ་བར་གཤེགས་དང་འདྲ། །བྱིས་པའི་བློ་ཅན་མཚན་མར་འཛིན་པ་རྣམས། །འཇིག་རྟེན་དག་ན་
མེད་པའི་ཆོས་ལ་སྤྱོད། །ཅེས་གསུངས་པའི་སངས་རྒྱས་ཉིད་གང་ཡིན་པ་དེ་འདིར་ཇི་ལྟར་ན་འདུས་མ་བྱས་པ་རྣམ་
རྟོག་གི་འཇུག་པ་མེད་པའི་མཚན་ཉིད་ཀྱི་སངས་རྒྱས་ཉིད་ལས་ཕྲིན་ལས་ལྷུན་གྱིས་གྲུབ་ཅིང་རྒྱུན་
མི་འཆད་པར་འཇིག་རྟེན་ཇི་སྲིད་འབད་རྩོལ་དང་རྣམ་པར་རྟོག་པ་མེད་པར་སངས་རྒྱས་ཀྱི་མཛད་
པ་རྒྱུན་དུ་འཇུག་ཅེས་སངས་རྒྱས་ཀྱི་ཆེ་བའི་བདག་ཉིད་ལས་བརྩམས་ཏེ་ཐེ་ཚོམ་དང་སོམ་ཉི་སྐྱེས་
པ་རྣམས། སངས་རྒྱས་ཀྱི་ཡུལ་བསམ་གྱིས་མི་ཁྱབ་པ་ལ་མོས་པ་བསྐྱེད་པའི་ཕྱིར་དཔེའི་བདག་ཉིད་
183



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
ཀྱིས་ཚིགས་སུ་བཅད་པ། བརྒྱ་བྱིན་རྔ་སྤྲིན་ཚངས་པ་དང༌། །ཉི་མ་ནོར་བུ་རིན་ཆེན་བཞིན། །དེ་
བཞིན་གཤེགས་པ་སྒྲ་བརྙན་བཞིན། །ནམ་མཁའ་དང་ནི་ས་བཞིན་ནོ། །ཞེས་གསུངས་ཏེ། གཞན་
སྣང་སྟོན་པ་ལྷ་དབང་ལྟ་བུ་དང༌། ལེགས་པར་འདོམས་པ་རྔ་སྒྲ་དང༌། མཁྱེན་བརྩེས་ཁྱབ་པ་སྤྲིན་
ཚོགས་དང༌། སྤྲུལ་པ་སྟོན་པ་ཚངས་ཆེན་དང༌། ཡེ་ཤེས་སྤྲོ་བ་ཉི་མ་དང༌། ཐུགས་ཀྱི་གསང་བ་ཡིད་
བཞིན་གྱི་ནོར་བུ་དང༌། གསུང་གི་གསང་བ་བྲག་ཆ་དང༌། སྐུའི་གསང་བ་ནམ་མཁའ་དང༌། ཐུགས་
རྗེས་ཆོས་དཀར་བསྐྱེད་པ་ས་ལྟ་བུ་སྟེ། དཔེ་དགུ་པོ་འདི་ཉིད་ཀྱིས་རྣམ་པར་རྟོག་པ་མེད་ཀྱང་སེམས་
ཅན་གྱི་དོན་བྱེད་པ་མི་འགལ་བ་དང༌། སྐྱེ་བ་དང་འགག་པ་མེད་ཀྱང་སྐྱེ་བ་དང་འགག་པར་སྣང་བ་
མི་འགལ་བར་བསྒྲུབ་པས་མདོར་བསྟན་པ་ཡིན་ནོ། །མདོའི་གནས་ལྟ་བུའི་ཚིགས་སུ་བཅད་པ་
འདིའི་རྣམ་པར་དབྱེ་བ་རྒྱས་པར་བསྟན་པ་ནི། གོ་རིམ་ཇི་ལྟ་བ་བཞིན་གཞུང་ལྷག་མས་རིག་པར་
བྱའོ། ། : ཞེས་
སྐྱེ་བ་དང༌། འབ་སྐུ་གཞན་སྣང་སྟོན་པ་བརྒྱ་བྱིན་སྣང་བ་བཞིན་ཞེས་བྱ་བ་ནི། ཇི་ལྟར་བེ་ཌཱུར་
དག་པ་ཡི། །རང་བཞིན་ས་སྟེང་འདི་གྱུར་ཏེ། །དག་ཕྱིར་ལྷའི་དབང་པོ་དེ། །ལྷ་ཡི་བུ་མོའི་ཚོགས་
དང་བཅས། །རྣམ་པར་རྒྱལ་བའི་ཁང་བཟང་དང་། །ལྷ་གནས་དེ་ལས་གཞན་དག་དང༌། །དེ་ཡི་
གཞལ་ཡས་སྣ་ཚོགས་ དང༌། །ལྷ་རྫས་རྣམ་མང་དེར་མཐོང་ངོ༌། །དེ་ནས་སྐྱེས་པ་བུད་མེད་
ཚོགས། །ས་ཡི་སྟེང་ན་གནས་པ་རྣམས། །སྣང་བ་དེ་ནི་མཐོང་གྱུར་ཏེ། །ངེད་ཀྱང་རིང་པོ་མི་ཐོགས་
པར། །ལྷ་དབང་འདི་འདྲར་གྱུར་ཅིག་ཅེས། །དེ་འདྲའི་སྨོན་ལམ་འདེབས་གྱུར་ཅིང་། །དེ་ཐོབ་དོན་
དུ་དགེ་བ་ནི། །ཡང་དག་བླངས་ཏེ་གནས་པར་གྱུར། །དེ་དག་དགེ་བའི་ལས་དེས་ན། །འདི་སྣང་
ཙམ་ཞེས་དེ་ལྟ་བུར། །ཤེས་པ་མེད་ཀྱང་ས་སྟེང་ནས། །འཕོས་ཏེ་ལྷར་ནི་སྐྱེ་བར་འགྱུར། །སྣང་བ་
དེ་ནི་ཤིན་ཏུ་ཡང་། །རྟོག་པ་མེད་ཅིང་གཡོ་བ་མེད། །དེ་ལྟ་མོད་ཀྱིས་ས་སྟེང་ན། །དོན་ཆེན་གྱིས་ནི་
ཉེ་བར་གནས། །དེ་བཞིན་དད་སོགས་དྲི་མེད་ཅན། །དད་སོགས་ཡོན་ཏན་བསྒོམས་པ་ཡི། །རང་
སེམས་ལ་སྣང་རྫོགས་སངས་རྒྱས། །མཚན་དང་དཔེ་བྱད་དང་ལྡན་པ། །འཆག་པ་དང་ནི་བཞེངས་
པ་དང༌། །བཞུགས་པ་དང་ནི་གཟིམས་པ་དང༌། །སྤྱོད་ལམ་སྣ་ཚོགས་མཛད་པ་ཅན། །ཞི་བའི་
ཆོས་ནི་གསུང་བ་དང་། །མི་གསུང་མཉམ་པར་བཞག་གྱུར་པ། །ཆོ་འཕྲུལ་རྣམ་པ་སྣ་ཚོགས་དག །
194



རིན་ཆེན་ཡེ་ཤེས། ། རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། བལ་པོད་དང་པོ།
མཛད་པ་གཟི་མདངས་ཆེན་པོ་ཅན། །སེམས་ཅན་རྣམས་ཀྱིས་མཐོང་བར་འགྱུར། །དེ་མཐོང་ནས་
ཀྱང་འདོད་ལྡན་པ། །སངས་རྒྱས་ཉིད་ཕྱིར་རབ་སྦྱོར་ཏེ། །དེ་རྒྱུ་ཡང་དག་བླངས་ནས་ནི། །འདོད་
པའི་གོ་འཕང་ཐོབ་པར་བྱེད། །སྣང་བ་དེ་ནི་ཤིན་ཏུ་ཡང་། །རྟོག་མེད་གཡོ་བ་མེད་པ་ཉིད། །དེ་ལྟ་
ན་ཡང་འཇིག་རྟེན་ན། །དོན་ཆེན་པོས་ནི་ཉེ་བར་གནས། །འདི་ནི་རང་སེམས་སྣང་བ་ཞེས། །སོ་
སོའི་སྐྱེ་བོས་མི་ཤེས་མོད། །དེ་ལྟ་ན་ཡང་གཟུགས་མཐོང་ཏེ། །དེ་དག་ལ་ནི་དོན་ཡོད་འགྱུར། །
རིམ་གྱིས་དེ་མཐོང་ལ་བརྟེན་ནས། །ཐེག་པ་འདི་ལ་གནས་པ་རྣམས། །ནང་གི་དམ་པ་ཆོས་སྐུ་ནི། །
ཡེ་ཤེས་མིག་གིས་མཐོང་བར་འགྱུར། །ཚིགས་སུ་བཅད་པ་བཅུ་གསུམ་པ་འདིས་ནི་རྣམ་པར་རྟོག་
པ་མེད་ཀྱང་སེམས་དག་པ་ལ་སངས་རྒྱས་ཀྱི་སྤྲུལ་པའི་གཟུགས་མཐོང་བ་དོན་ཆེན་པོར་བསྟན་ཏེ།
སངས་རྒྱས་ཐམས་ཅད་ཀྱི་ཡུལ་ལ་འཇུག་པ་ཡེ་ཤེས་སྣང་བ་རྒྱན་གྱི་མདོ་ལས། འཇམ་དཔལ་སྐྱེ་བ་
སྐྱེ་བ་མེད་པ་དང་འགག་པ་མེད་པ་ཞེས་བྱ་བ་དེ་ནི་དེ་བཞིན་གཤེགས་པ་དགྲ་བཅོམ་པ་ཡང་དག་
པར་རྫོགས་པའི་སངས་རྒྱས་ཀྱི་ཚིག་བླ་དྭགས་ཡིན་ཏེ། འཇམ་དཔལ་འདི་ལྟ་སྟེ་དཔེར་ན། ས་གཞི་
ཆེན་པོ་འདི་བེ་དུརྱ་ཆེན་པོའི་རང་བཞིན་དུ་ཀུན་ནས་གནས་པར་གྱུར་ཅིང་། དེའང་ཇི་ལྟར་བེ་དཱུརྱ་
ཆེན་པོའི་རང་བཞིན་གྱིས་ས་གཞི་ཆེན་པོ་དེ་ལ་སུམ་ཅུ་རྩ་གསུམ་པའི་གནས་དང་། ལྷའི་དབང་པོ་
བརྒྱ་བྱིན་དང༌། ཁང་བཟངས་རྣམ་པར་རྒྱལ་བྱེད་ཀྱི་གཟུགས་བརྙན་ཀུན་ཏུ་སྣང་བར་འགྱུར་བ་དེ་
ལྟར་ཀུན་ནས་གནས་པར་གྱུར་ལ། དེ་ན་ལྷའི་དབང་པོ་བརྒྱ་བྱིན་ལྷའི་འདོད་པའི་ཡོན་ཏན་ལྔ་པོ་
དག་གིས་བརྩེ་བ་དང༌། དགའ་བ་དང་དགའ་མགུར་སྤྱོད་པ་ཡང་ཀུན་ཏུ་སྣང་བར་གྱུར་ཅིང༌། དེ་
ནས་དེའི་ཚེ་ལྷ་རྣམས་ཀྱིས་འཛམ་བུ་གླིང་པའི་སྐྱེས་པ་དང་བུད་མེད་དང་ཁྱེའུ་དང་བུ་མོ་ཐམས་ཅད་
ལ་ཚིག་འདི་སྐད་ཅེས། ཀྱེ་སྐྱེས་པ་དང་བུད་མེད་དག་ཚུར་ཤེག ལྷའི་དབང་པོ་བརྒྱ་བྱིན་འདི་ཁང་
བཟངས་རྣམ་པར་རྒྱལ་བྱེད་ཀྱི་ནང་ན། ལྷའི་འདོད་པའི་ཡོན་ཏན་དག་གིས་བརྩེ་བ་དང་དགའ་བ་
དང༌། དགའ་མགུར་སྤྱོད་པར་བྱེད་པ་ལ་ལྟོས། ཀྱེ་སྐྱེས་པ་དང་བུད་མེད་ཀྱི་ཚོགས་དག་ཚུར་ཤོག
སྦྱིན་པ་དག་བྱིན་ཅིག བསོད་ནམས་དག་གྱིས་ཤིག ཚུལ་ཁྲིམས་ཡང་དག་པར་ལོང་སྟེ་འདུག་ཅིག་
དང༌། ཁང་བཟངས་རྣམ་པར་རྒྱལ་བྱེད་འདི་ལྟ་བུ་དག་གི་ནང་ན་རྩེ་བར་འགྱུར་དགའ་བར་འགྱུར།
དགའ་མགུར་སྤྱོད་པར་འགྱུར་ཞིང༌། བརྒྱ་བྱིན་ཉིད་ཐོབ་པར་ཡང་འགྱུར་ལ། ལྷའི་དབང་པོ་བརྒྱ་
185



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
བྱིན་ལྷའི་ལོངས་སྤྱོད་དག་གིས་འབྱོར་ཅིང་ལྡན་པར་གྱུར་པ་ཅི་འདྲ་བ་དེ་འདྲ་བའི་འབྱོར་པ་དག་
དང་ལྡན་པར་ཡང་འགྱུར་རོ་ཞེས་ཡང་དག་པར་བསྐུལ་བར་ཡང་བྱེད་ལ། འཇམ་དཔལ་དེ་ནས་
སྐྱེས་པ་དང་བུད་མེད་དང་ཁྱེའུ་དང་བུ་མོ་དེ་དག་གིས་བེ་དུརྱ་ཆེན་པོའི་རང་བཞིན་གྱི་ས་གཞི་ཆེན་
པོ་དེ་ལ་སུམ་ཅུ་རྩ་གསུམ་པའི་གནས་དང༌། ཁང་བཟང་རྣམ་པར་རྒྱལ་བྱེད་དང༌། ལྷའི་དབངཔོ་
བརྒྱ་བྱིན་གྱི་གཟུགས་བརྙན་མཐོང་ནས་ཐལ་མོ་སྦྱར་ཞིང་མེ་ཏོག་དག་ཀྱང་འཐོར་བར་བྱེད། སྤོས་
དག་ཀྱང་འཐོར་བར་བྱེད་ལ་ཚིག་འདི་སྐད་ཅེས་བདག་ཅག་ཀྱང་ལྷའི་དབང་པོ་བརྒྱ་བྱིན་ཅི་འདྲ་བ་
དེ་འདྲ་བའི་ལུས་ཐོབ་པར་གྱུར་ཅིག བདག་ཅག་ཀྱང་ཅི་ལྟར་ལྷའི་དབང་པོ་བརྒྱ་བྱིན་འདི་ཁང་བཟང་
རྣམ་པར་རྒྱལ་བྱེད་ཀྱི་ནང་ན། ལྷའི་འདོད་པའི་ཡོན་ཏན་ལྔ་པོ་དག་གིས་བརྩེ་བ་དང༌། དགའ་བ་
དང༌། དགའ་མགུར་སྤྱོད་པར་བྱེད་པ་དེ་ལྟར་གྱུར་ཅིག་ཅེས་རྗོད་པར་བྱེད་ཀྱང་། སེམས་ཅན་དེ་དག་
གིས་འདི་ལྟར་བེ་ཧཱུརྱ་ཆེན་པོའི་རང་བཞིན་ཆེན་པོ་ལ་སུམ་ཅུ་རྩ་གསུམ་པའི་གནས་དང་། ཁང་བཟང་
རྣམ་པར་རྒྱལ་བྱེད་དང་ལྷའི་དབང་པོ་བརྒྱ་བྱིན་སྣང་བ་འདི་ནི་བེ་དཱུརྱ་ཆེན་པོའི་རང་བཞིན་ཡོངས་
སུ་དག་པའི་ཕྱིར་གཟུགས་བརྙན་ཀུན་ཏུ་སྣང་བ་ཡིན་ནོ་ཞེས་དེ་ལྟར་ཡོངས་སུ་མི་ཤེས་ཏེ། དེ་དག་
བརྒྱ་བྱིན་ཉིད་འདོད་པས་སྦྱིན་པ་དག་ཀྱང་སྦྱིན་བསོད་ནམས་དག་ཀྱང་བྱེད། ཚུལ་ཁྲིམས་དག་
ཀྱང་ཡང་དག་པར་བླངས་ཏེ་གནས་ཤིང༌། དགེ་བའི་རྩ་བ་དག་ཀྱང་སུམ་ཅུ་རྩ་གསུམ་པའི་གནས་
སྣང་བ་དེར་སྐྱེ་བར་བྱ་བའི་ཕྱིར་ཡོངས་སུ་བསྔོ་བར་བྱེད་ན། འཇམ་དཔལ་ཅི་ལྟར་བེ་དཱུརྱ་ཆེན་པོའི་
རང་བཞིན་གྱི་ས་གཞི་ཆེན་པོ་དེ་ལ་སུམ་ཅུ་རྩ་གསུམ་པའི་གནས་ཀྱང་མེད། ཁང་བཟངས་རྣམ་པར་
རྒྱལ་བྱེད་ཀྱང་མེད་ལྷའི་དབང་པོ་བརྒྱ་བྱིན་ཡང་མེད་མོད་ཀྱི། འོན་ཀྱང་བེ་ཧཱུརྱ་ཆེན་པོ་ཡོངས་སུ་དག་
པའི་ཕྱིར་དེ་ལ། སུམ་ཅུ་རྩ་གསུམ་པའི་གནས་དང༌། ཁང་བཟངས་རྣམ་པར་རྒྱལ་བྱེད་དང༌། ལྷའི་
དབང་པོ་བརྒྱ་བྱིན་གྱི་གཟུགས་བརྙན་ཀུན་ཏུ་སྣང་སྟེ། དེ་དག་ཀྱང་ཡོད་པ་མ་ཡིན་ཞིང་སྐྱེ་བ་མེད་
པ་དང་འགག་པ་མེད་པ་ཡིན་བཞིན་དུ་བེ་དུརྱ་ཆེན་པོ་ཡོངས་སུ་དག་པའི་ཕྱིར་གཟུགས་བརྙན་ཀྱང་
ཀུན་ཏུ་སྣང་བ་དེ་བཞིན་དུ། སེམས་ཡོངས་སུ་དག་པ་དང་བསྒོམ་པ་ཤིན་ཏུ་གོམས་པར་བྱ་བའི་སེམས་
ཅན་ལ་དེ་བཞིན་གཤེགས་པའི་སྐུ་སྣང་བར་འགྱུར་ཏེ། འཇམ་དཔལ་དེ་བཞིན་གཤེགས་པའི་མཐུས་
186



པོད་དང་པོ།
རིན་ཆེན་ཡེ་ཤེས། །
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ།
སེམས་ཅན་རྣམས་ཀྱིས་དེ་བཞིན་གཤེགས་པའི་སྐུ་མཐོང་བ་དེའང་མ་བྱུང་བ་མ་སྐྱེས་པ་མ་འགགས་
པ༑ དངོས་པོ་མ་ཡིན་དངོས་པོ་མེད་པ་མ་ཡིན་བལྟར་སྣང་བ་མ་ཡིན་བལྟར་མི་སྣང་བ་མ་ཡིན། འཇིག་
རྟེན་མ་ཡིན་འཇིག་རྟེན་མེད་པ་མ་ཡིན། སེམས་པ་ཡོད་པ་མ་ཡིན་སེམས་པ་མེད་པ་མ་ཡིན་བསམ་
དུ་ཡོད་པ་མ་ཡིན་བསམ་དུ་མེད་པ་མ་ཡིན། ཡོད་པ་མ་ཡིན་མེད་པ་མ་ཡིན་མོད་ཀྱི། འཇམ་དཔལ་
འོན་ཀྱང་སེམས་ཅན་རྣམས་ནི་དེ་བཞིན་གཤེགས་པའི་གཟུགས་བརྙན་ལ་དམིགས་ནས་མེ་ཏོག་དག་
ཀྱང་འཐོར་བར་བྱེད་སྤོས་དང་བཟའ་བ་དང་རིན་པོ་ཆེ་དག་ཀྱང་འབུལ་བར་བྱེད་ཅིང་། ཚིག་འདི་
སྐད་ཅེས་བདག་ཅག་ཀྱང་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་
རྒྱས་ཅི་འདྲ་བ་དེ་འདྲར་གྱུར་ཅེས་བརྗོད་པར་བྱེད་དེ། སངས་རྒྱས་ཀྱི་ཡེ་ཤེས་འདོད་པ་དེ་དག་སྦྱིན་
པ་དག་ཀྱང་སྦྱིན། བསོད་ནམས་དག་ཀྱང་བྱེད། ཚུལ་ཁྲིམས་དག་ཀྱང་ཡང་དག་པར་བླངས་ཏེ་
གནས་ཤིང༌། དེ་དག་ཀྱང་དེ་བཞིན་གཤེགས་པའི་ཡེ་ཤེས་ཐོབ་པར་བྱ་བའི་ཕྱིར་ཡོངས་སུ་བསྔོ་
བར་བྱེད་དོ། །འཇམ་དཔལ་འདི་ལྟ་སྟེ། དཔེར་ན་བེ་དུརྱ་ཆེན་པོའི་རང་བཞིན་གྱི་ས་གཞི་ཆེན་པོ་
དེ་ལ་ལྷའི་དབང་པོ་བརྒྱ་བྱིན་གྱི་གཟུགས་བརྙན་སྣང་བ་དེ་གཡོ་བར་མི་བྱེད། སེམས་པར་མི་བྱེད།
སྤྲོ་བར་མི་བྱེད། རྟོག་པར་མི་བྱེད་རྣམ་པར་རྟོག་པར་མི་བྱེད་ཅིང་། རྟོག་པ་མེད་པ་རྣམ་པར་རྟོག་པ་
མེད་པ་སེམས་པ་མེད་པ། ཡིད་ལ་བྱེད་པ་མེད་པ། ཞི་བ། བསིལ་བར་གྱུར་པ། སྐྱེ་བ་མེད་པ།
འགག་པ་མེད་པ། མཐོང་བ་མེད་པ། ཐོས་པ་མེད་པ། བསྣམས་པ་མེད་པ། མྱངས་པ་མེད་པ། རེག་
པ་མེད་པ། མཚན་མ་མེད་པ། རྣམ་པར་རིག་པ་མེད་པ། རྣམ་པར་རིག་པར་བྱ་བ་མ་ཡིན་པ་དེ་
བཞིན་དུ། འཇམ་དཔལ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་
རྒྱས་ཀྱང་གཡོ་བར་མི་བྱེད། སེམས་པར་མི་བྱེད། སྤྲོ་བར་མི་བྱེད། རྟོག་པར་མི་བྱེད། རྣམ་པར་
རྟོག་པར་མི་བྱེད་ཅིང་། རྟོག་པ་མེད་པ་རྣམ་པར་རྟོག་པ་མེད་པ། སེམས་པ་མེད་པ་ཡིད་ལ་བྱེད་པ་
མེད་པ། ཞི་བ། བསིལ་བར་གྱུར་པ། སྐྱེ་བ་མེད་པ། འགག་པ་མེད་པ། མཐོང་བ་མེད་པ། ཐོས་པ་
མེད་པ། བསྣམས་ པ་མེད་པ། མྱངས་པ་མེད་པ། རེག་པ་མེད་པ། མཚན་མ་མེད་པ། རྣམ་པར་
རིག་པ་མེད་པ་རྣམ་པར་རིག་པར་བྱ་བ་མ་ཡིན་པ་སྟེ། འཇམ་དཔལ་དེ་བཞིན་གཤེགས་པ་ནི་སྐྱེ་བ་
མེད་པའི་གནས་མ་ཡིན་མོད་ཀྱི་འོན་ཀྱང་འཇིག་རྟེན་ན་གཟུགས་བརྙན་དུ་སྣང་ཞིང་སེམས་ཅན་
187



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
རྣམས་ཀྱི་མོས་པ་ཇི་ལྟ་བ་བཞིན་དུ་མཐོང་བའི་བྱེ་བྲག་གིས་ཚེའི་བྱེ་བྲག་སྟོན་པར་ཡང་བྱེད་ལ།
ཡོངས་སུ་སྨིན་པ་དང་མོས་པའི་སྟོབས་བསྐྱེད་པས། བྱང་ཆུབ་ཀྱི་སྣོད་དུ་གྱུར་པའི་སེམས་ཅན་
རྣམས་ལ་གཟུགས་བརྙན་སྣང་བར་ཡང་འགྱུར་ཏེ། སེམས་ཅན་རྣམས་ཀྱི་བསམ་པ་དང་མོས་པ་ཇི་
ལྟ་བ་བཞིན་དུ་ཆོས་ཐོས་པར་ཡང་འགྱུར། བསམ་པ་ཇི་ལྟ་བ་བཞིན་དུ་ཐེག་པ་གསུམ་དུ་ཤེས་པར་
ཡང་འགྱུར། བསམ་པ་ཇི་ལྟ་བ་བཞིན་དུ་རྣམ་པར་གྲོལ་བར་ཡང་འགྱུར་རོ། ཞེས་གསུངས་སོ། །
སླར་ཡང་དེ་ཉིད་སྐྱེ་བ་དང་འགག་པ་མེད་པར་བཤད་པ། ཇི་ལྟར་ས་ཆེན་པོ་འདི་)ཀུན་མི་མཉམ་པ་ལ་
སོགས་པ་ཉམ་ངའི་གནས་གཞན་དང་བྲལ་དྲི་མེད་བེ་དུརྱ། །གསལ་མཛེས་ནོར་བུའི་ཡོན་ཏན་དྲི་
བྲལ་དཔལ་ལྡན་སྟེང་ནི་མཉམ་གྱུར་ཏེ། །དག་ཕྱིར་དེར་ནི་ལྷ་བདག་གནས་ཕོ་བྲང་གི་བཀོད་པ་དང་གཞལ་
ཡས་ཁང་གཞན་》སོགས་ལྷ་དབང་(དང་འཁོར་གྱི་ལྷ་ཡི་གཟུགས་ཤར་ཏེ། །རིམ་གྱིས་ས་ཡི་ཡོན་ཏན་བྲལ་
ཕྱིར་དེ་ནི་སླར་ཡང་མི་སྣང་འགྱུར། །འདིས་ནི་ས་གཞི་དངས་པ་དང་མ་དངས་པའི་ཁྱད་པར་གྱིས།
ལྷའི་དབང་པའི་གཟུགས་བརྙན་འཆར་བ་དང་ནུབ་པར་སྣང་ཡང་། ལྷའི་དབང་པོ་ལ་སྐྱེ་འགག་
མེད་པར་སྟོན་པའི་དཔེ་དངོས་སུ་བརྗོད་པས་གདུལ་བྱའི་སེམས་དག་པ་དང་མ་དག་པའི་ཁྱད་པར་
གྱིས་སྤྲུལ་བའི་སྐུ་སྐྱེ་བ་དང་འགག་པར་སྣང་ཡང་། དོན་ལ་སྐྱེ་བ་དང་འགག་པ་མེད་པ་ཉིད་ཤུགས་
ལ་བསྟན་ཏོ། །བརྒྱ་བྱིན་གྱི་གཟུགས་བརྙན་མཐོང་ནས་བརྒྱ་བྱིན་དེ་འི) དངོས་པོ་ཐོབ་པར་བྱ་བའི་ཕྱིར་བསྙེན་གནས་
(དང་མི་འཚོ་བ་ལ་སོགས་པ་)བརྟུལ་ཞུགས་ངེས་པར་སྦྱིན་སོགས་ལ་ཕྱོགས་པ། །བུད་མེད་སྐྱེས་སོགས་སྨོན་
པའི་སེམས་ཀྱིས་མེ་ཏོག་ལ་སོགས་འཐོར་བ་ལྟར། །དག་པའི་བེ་དུརྱ་འདྲའི་སེམས་ལ་ཐུབ་དབང་གི་
གཟུགས་མཐོང་ནས་ཐུབ་དབང་ཐོབ་བྱའི་ཕྱིར། །རབ་དགའི་སེམས་ ་དང་)ལྡན་པས་རྒྱལ་བའི་སྲས་རྣམས་དེ་
བཞིན་སེམས་རབ་སྐྱེད་པར་བྱེད། །འདིས་ནི་དེ་ལྟར་གཟུགས་བརྙན་སྣང་བའི་བྱེད་པའི་ལས་བསྟན་
ཏོ༑ །ཇི་ལྟར་བེ་དུར་ས་གཞི་གཙང་མ་ལ། །ལྷ་དབང་ལུས་ཀྱི་གཟུགས་བརྙན་སྣང་བ་ལྟར། །དེ་བཞིན་
འགྲོ་སེམས་ས་གཞི་གཙང་མ་ལ། །ཐུབ་པའི་དབང་པོའི་སྐུ་ཡི་གཟུགས་བརྙན་འཆར། །འདིས་ནི་
གདུལ་བྱ་སེམས་དག་པ་ལ་སྤྲུལ་པའི་སྐུའི་གཟུགས། ཅི་ལྟར་འཆར་བ་ཉིད་བསྟན་ཏོ། །འགྲོ་བར་
གཟུགས་བརྙན་འཆར་ནུབ་རྙོག་མེད་དང་། །རྟོག་པའི་རང་སེམས་རབ་འཇུག་དབང་གིས་འཇུག །
ཇི་ལྟར་འཇིག་རྟེན་དག་ན་གཟུགས་སྣང་ལྟར། །དེ་བཞིན་ཡོད་དང་ཞིག་ཅེས་དེར་མི་བལྟ། །འདིས་
188



རིན་ཆེན་ཡེ་ཤེས། །
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། ། པོད་དང་པོ།
ནི་ས་གཞི་རྙོག་པ་མེད་པ་དང་རྙོག་པ་དང་བཅས་པའི་དབང་གིས་གཟུགས་བརྙན་འབྱུང་བ་དང་
འགག་པ་བཞིན་དུ། འགྲོ་བའི་སེམས་རྙོག་པ་མེད་པ་དང་རྙོག་པ་དང་བཅས་པའི་དབང་གིས། ཐུབ་
པའི་གཟུགས་བརྙན་འཆར་བ་དང་ནུབ་པར་སྣང་བ་ཡིན་ནོ། །ཞེས་པ་དང༌། དཔེར་ན་འཇིག་རྟེན་
ན་བརྒྱ་བྱིན་གྱི་གཟུགས་བརྙན་འཆར་ནུབ་ཏུ་སྣང་བ་དེ། བརྒྱ་བྱིན་སྐྱེས་པ་དང་ཞིག་པ་མ་ཡིན་པ་
ལྟར། གདུལ་བྱའི་སེམས་ལ་ཐུབ་པའི་གཟུགས་སྐུ་སྣང་བ་དང་མི་སྣང་བའང་ཡོད་པ་དང་མེད་པར་
མི་བལྟ། ཞེས་བསྟན་ཏོ། ། གང་
གསུང་ལེགས་པར་འདོམས་པ་ལྷའི་རྔ་བཞིན་ཞེས་བྱ་བ་ནི། ཇི་ལྟར་ལྷའི་གནས་སུམ་ཅུ་རྩ་གསུམ་ན་ལྷ་
རྣམས་ཀྱི། །སྔོན་གྱི་དཀར་པོའི་ མཐུ་ཡིས་གྲུབ་པ་ཆོས་ཀྱི་རྔ་བོ་ཆེ་ཆོས་ཀྱི་སྒྲ་ཞེས་བྱ་བ་ནི། །སྐྱེས་བུའི་)འབད་དང་
(སྒྲ་འབྱུང་བའི་གནས་དང་ཡིད་(དང་)གཟུགས་དང༌། །ཀུན་སློང་གི་རྣམ་པར་རྟོག་པ་མེད་བཞིན་དུ། །མི་
རྟག་སྡུག་བསྔལ་བདག་མེད་དང༌། །ཞི་བའི་སྒྲ་ཡིས་བག་མེད་པའི། །ལྷ་རྣམས་ཐམས་ཅད་ཡང་ནས་
ཡང་། །ཆོས་ཀྱི་རྗེས་ནི་སྐུལ་བར་བྱེད། །དེ་བཞིན་ཁྱབ་བདག་འབད་སོགས་དང་། །ཁྲལ་ཡང་འགྲོ་
བ་མ་ལུས་པ། །སངས་རྒྱས་གསུང་གིས་ཁྱབ་མཛད་དེ། །སྐལ་ལྡན་རྣམས་ལ་ཆོས་སྟོན་ཏོ། །འདིས་
ནི་བག་མེད་པ་ལས་བསྐུལ་བར་སྟོན་ཏེ། ཕལ་ཆེན་ལས། ཇི་ལྟར་རྔ་ཆེན་ཆོས་ལ་སྐུལ་བའི་སྒྲ་ལྡན་
པ༑ །གང་ཚེ་ལྷ་རྣམས་འདོད་ལ་ཞེན་ཅིང་བག་མེད་པ། །དེ་ཚེ་མཁའ་ཡི་དབྱིངས་ལ་ཆོས་ཀྱི་སྒྲས་སྟོན་
ཏེ༑ ༑སྒྲ་དེ་ཐོས་ཤིང་ལྷ་རྣམས་བག་ཡོད་སྤྱོད་པར་འགྱུར། །དེ་བཞིན་སྟོབས་བཅུ་མངའ་བའི་ཆོས་
སྒྲ་ལྡན་པའི་རྔ། །ཕྱོགས་བཅུ་ཀུན་ཏུ་སེམས་ཅན་ཡང་དག་རབ་ཏུ་བསྐུལ། །རྒྱལ་བའི་གསུང་ནི་སྐྱེ་
མཆེད་འགག་ པ་ མི་ དམིགས་ སོ། །དེ་ ཡི་སྒྲ་ཐོས་སེམས་ཅན་བྱང་ཆུབ་ཐོབ་པར་འགྱུར། །ཞེས་
གསུངས་པ་ལྟར་རོ། ། ན་
ཇི་ལྟར་ལྷ་ན་ལྷ་རྣམས་ཀྱི། །རྔ་སྒྲ་རང་གི་ལས་ལས་བྱུང་། །དེ་བཞིན་འཇིག་རྟེན་ཐུབ་པའི་ཆོས། །
གསུངས་པ་རང་གི་ལས་ལས་བྱུང་། །འདིས་ནི་ཐུབ་པའི་གསུང་ཐོས་པ་སྔོན་ཡོངས་སུ་སྦྱང་བ་བྱས་
པའི་ལས་ཀྱི་ཁྱད་པར་ལས་བྱུང་བ་བསྟན་ཏོ། །འབད་གནས་ལུས་སེམས་དང་བྲལ་བའི། །སྒྲ་དེ་ཇི་
ལྟར་ལྷ་རྣམས་ལ་)ཞི་སྒྲུབ་ལྟར། །དེ་བཞིན་དེ་བཞི་དང་བྲལ་བའི། །ཆོས་འདི་གདུལ་བྱ་རྣམས་ལ་ཞི་བ་སྒྲུབ་
པར་བྱེད། །འདིས་ནི་རྣམ་པར་གྲོལ་བ་སྒྲུབ་པ་ཉིད་བསྟན་ཏོ། །ཇི་ལྟར་ལྷ་ཡི་གྲོང་ན་རྔ་སྒྲའི་རྒྱུས་
189



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
བྱུང་ (བས་མ་འཇིགས་ཤིག་ཅེས་མི་འཇིགས་སྦྱིན་པ་ནི། །ལྷ་རྣམས་ཉོན་མོངས་པའི་དབང་གིས་གཡུལ་དུ་འཇུག་
ཚེ་ལྷ་མིན་ (གྱི་དཔུང་རྒྱལ་ (བའི་ཉེ་བར་འཚེ་བ་དང་འདོད་པ་ལ་བག་མེད་པའི་རྩེད་མོ་སེལ་བ་ལྟར། །དེ་བཞིན་
འཇིག་རྟེན་དག་ན་བསམ་གཏན་གཟུགས་མེད་དང་བྱང་ཆུབ་ཀྱི་ཕྱོགས་ལ་སོགས་རྒྱུས་བྱུང་བ། །སེམས་
ཅན་ཉོན་མོངས་སྡུག་བསྔལ་རབ་འཇོམས་ཤིང་དེ་གཉིས་) ཞི་བའི་འགོག་པ་ཐོབ་པར་བྱེད་དོ། །བླ་མེད་ལམ་
ཚུལ་བརྗོད། །འདིས་ནི་འཁོར་བའི་འཇིགས་པ་སེལ་བའི་ཐབས་བདེན་པ་བཞི་སྟོན་པར་བསྟན་ཏོ། །
དཔེ་འདི་ཉིད་ནི་དཀོན་མཆོག་ཏ་ལ་ལའི་མདོ་ལས། ལྷ་དང་ལྷ་མིན་དབང་པོ་གཡུལ་འགྱེད་ཚེ། །
ལྷ་མི་བསོད་ནམས་བྱེད་པའི་མཐུ་སྟོབས་ཀྱིས། །ལྷ་ལ་སྐུལ་མ་འདེབས་པ་ལྷ་ཡི་རྔ། །ལྷ་རྣམས་
མ་འཇིགས་ཤིག་ཅེས་སྒྲ་འབྱིན་ཏེ། །རྔ་ཡིས་བསྐུལ་ནས་ལྷ་རྣམས་རབ་དགའ་ཞིང་། །སྐྲག་པ་མེད་
དེ་སྟོབས་ཀྱང་སྐྱེ་བར་འགྱུར། །ལྷ་མིན་དབང་པོ་སྐྲག་པས་ཉེན་པ་རྣམས། །འཇིགས་ནས་དམག་
བཅས་དེ་ཡི་མོད་ལ་འབྱོར། །ཞེས་གསུངས་པ་བཞིན་ནོ། །ལྷ་ཡི་རྔ་སྒྲའི་དཔེ་དོན་འདི་ཐམས་ཅད་
ནི་ཡེ་ཤེས་སྣང་བ་རྒྱན་གྱི་མདོ་ལས། འཇམ་དཔལ་འདི་ལྟ་སྟེ་དཔེར་ན་སུམ་ཅུ་རྩ་གསུམ་པའི་ལྷ་
རྣམས་ཀྱི་བསོད་ནམས་ཀྱི་སྟོབས་ ཀྱིས་གྲུབ་པ་ཆོས་ཀྱི་རྔ་བོ་ཆེ་ཆོས་ཀྱི་སྒྲ་ཞེས་བྱ་བ་ཞིག་ཁང་
བཟང་རྣམ་པར་རྒྱལ་བྱེད་ཀྱི་སྟེང་གི་བར་སྣང་ལ་འདུག་ཅིང་ལྷའི་བུ་ཐམས་ཅད་ཀྱིས་མིག་ལམ་
ལས་ཡང་དག་པར་འདས་ཏེ་བལྟར་མི་སྣང་ཞིང་མི་མཐོང་མོད་ཀྱི། འཇམ་དཔལ་འོན་ཀྱང་ཆོས་ཀྱི་
རྔ་བོ་ཆེ་དེ་གང་གི་ཚེ། སུམ་ཅུ་རྩ་གསུམ་པའི་རིས་ཀྱི་ལྷ་རྣམས་ལྷའི་འདོད་པའི་རྩེད་མོ་དང་དགའ་
བ་དང་ལོངས་སྤྱོད་དག་གིས་རྟག་པར་ཤས་ཆེར་བག་མེད་པར་གྱུར་ཅིང་། ཡང་དང་ཡང་དུ་ལྷའི་
འདུན་ས་ཆོས་བཟང་གི་ནང་དུ་ཞུགས་ཏེ་ཆོས་ལ་ཡང་དག་པར་འགྲོ་བར་མི་བྱེད་པ་དང་། འཇམ་
དཔལ་གང་གི་ཚེ་ལྷའི་དབང་པོ་བརྒྱ་བྱིན་ཡང་ལྷའི་འདོད་པའི་རྩེད་མོ་དང༌། དགའ་བ་དང་ལོངས་
སྤྱོད་དག་གིས་རྟག་པར་རྒྱུན་དུ་ཤས་ཆེར་བག་མེད་པར་གྱུར་ཅིང་། ཡང་དང་ཡང་དུ་ལྷའི་འདུན་ས་
ཆོས་བཟངས་གི་ནང་དུ་ཞུགས་ཏེ། ཆོས་ཀྱི་ཁྲི་སྟན་ལ་འདུག་ནས་ཆོས་སྨྲ་བར་མི་བྱེད་པ་དེའི་ཚེ།
ཆོས་ཀྱི་རྔ་བོ་ཆེ་བར་སྣང་ལ་འདུག་ཅིང་མིག་ལམ་ལས་ཡང་དག་པར་འདས་ཏེ། བལྟར་མི་སྣང་
ཞིང་མི་མཐོང་བ་དེ་ལས་ཆོས་ཀྱི་སྒྲ་འདི་ལྟ་བུ་འབྱུང་བར་འགྱུར་ཏེ། ཆོས་ཀྱི་སྒྲ་དེས་སུམ་ཅུ་རྩ་
གསུམ་པའི་རིས་ཡི་ལྷ་རྣམས་ཐམས་ཅད་ལ་འདི་སྐད་དུ། གྲོགས་པོ་དག་གཟུགས་དང་སྒྲ་དང་
190



རིན་ཆེན་ཡེ་ཤེས། ། རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། །1:|: པོད་དང་པོ།
དྲི་དང་རོ་དང་རེག་བྱ་དག་ནི་བག་མེད་པར་མ་སྤྱོད་ཅིག །གནས་འདི་ནས་མྱུར་དུ་ཤི་འཕོས་པར་
གྱུར་ཏ་རེ། གྲོགས་པོ་དག་འདུ་བྱེད་ཐམས་ཅད་ནི་སྡུག་བསྔལ་བ་ཡིན་ནོ། །གྲོགས་པོ་དག་འདུ་
བྱེད་ཐམས་ཅད་ནི་སྟོང་པ་ཡིན་ནོ། །གྲོགས་པོ་དག་འདུ་བྱེད་ཐམས་ཅད་ནི་བདག་མེད་པ་ཡིན་ནོ། །
གྲོགས་པོ་དག་འདི་ནས་ཤི་འཕོས་པ་རྣམས་ནི་ཡང་འདིར་སྐྱེ་བར་འགྱུར་བ་དཀའ་བ་ཡིན་གྱིས།
བག་མེད་པར་མ་བྱེད་པར་གྲོགས་པོ་དག་ཆོས་ཡང་དག་པར་བགྲོ་བར་གྱིས་ཤིག ཆོས་ཀྱི་ཀུན་
དགའ་ལ་དགའ་བས་དགའ་བར་གྱིས་ཤིག ཆོས་གཅེས་པར་བྱ་བ་དང༌། ཆོས་ལ་གཞོལ་བ་དང་།
ཆོས་རྗེས་སུ་དྲན་པ་ཡིད་ལ་བྱེད་པ་ལ་གནས་པར་གྱིས་ཤིག ལྷའི་འདོད་པའི་རྩེད་མོ་དང་དགའ་
བ་དང་ལོངས་སྤྱོད་འདི་དག་དང་ཡང་མི་འབྲལ་བར་གྱིས་ཤིག་ཅེས་སྒྲས་གོ་བར་བྱེད་དོ། །འཇམ་
དཔལ་དེའི་ཚེ་ན་ཆོས་ཀྱི་རྔ་བོ་ཆེ་བལྟར་མི་སྣང་བ་གཟུགས་མེད་པ་རྟོག་པ་མེད་པ་རྣམ་པར་རྟོག་པ་
མེད་པ་མིག་གི་ལམ་ལས་ཡང་དག་པར་འདས་པ། མ་སྐྱེས་པ་མ་འགགས་པ་ཚིག་གི་ལམ་ལས་
ཡང་དག་པར་འདས་པ། སེམས་དང་ཡིད་དང་རྣམ་པར་ཤེས་པ་དང་བྲལ་བ་དེ་ལྟ་བུ་དེའི་སྒྲ་དེས་
སུམ་ཅུ་རྩ་གསུམ་པའི་རིས་ཀྱི་ལྷ་ཐམས་ཅད་ལ་ཡང་དག་པར་བསྐུལ་བས། དེ་དག་འཇིགས་པ་
དང་སྐྲག་པ་དང་སྐྱོ་བ་དང་ཡིད་འབྱུང་བར་གྱུར་ནས། ལྷའི་འདུན་ས་ཆོས་བཟང་གི་ནང་ན་ཞུགས་
ཏེ་ཆོས་ཀྱི་ཀུན་དགའ་ལ་དགའ་བས་དགའ་བར་གནས་ཤིང༌། ཆོས་གཅེས་པར་བྱ་བ་དང་ཆོས་ལ་
གཞོལ་བ་དང་ཆོས་རྗེས་སུ་དྲན་པ་ཡིད་ལ་བྱེད་པ་ལ་གནས་པར་ཡང་བྱེད་དེ། དེ་དག་དེ་ནས་ཤི་
འཕོས་ནས་ཁྱད་པར་དུ་འགྲོ་བར་ཡང་འགྱུར་རོ། །དེའི་ཚེ་ན་ལྷའི་དབང་པོ་བརྒྱ་བྱིན་ཡང་ལྷའི་
འདུན་ས་ཆོས་བཟང་ཀྱི་ནང་ན་ཞུགས་ཏེ་ཆོས་ཀྱི་ཁྲི་སྟན་ལ་འདུག་ནས་ཆོས་སྟོན་པར་བྱེད་དོ། །
འཇམ་དཔལ་གང་གི་ཚེ་ལྷ་མ་ཡིན་རྣམས་ལྷ་རྣམས་དང་ལྷན་ཅིག་གཡུལ་སྤྲོད་པར་བྱེད་ཅིང་། དེར་
ཡང་གང་གི་ཚེ་སུམ་ཅུ་རྩ་གསུམ་པའི་ལྷ་རྣམས་ཕམ་པར་གྱུར་པ་དེའི་ཚེ་ན་ཆོས་ཀྱི་རྔ་བོ་ཆེ་དེ་སྒྲ་
འདི་ ལྟ་བུ་འབྱིན་པར་བྱེད་དེ། སྒྲ་དེས་ལྷ་མ་ཡིན་རྣམས་འཇིགས་སྐྲག་པ་དང་སྐྱོ་བ་དང་ ཡིད་
འབྱུང་བར་གྱུར་ནས་འབྲོས་པར་བྱེད་དོ། །འཇམ་དཔལ་ཆོས་ཀྱི་རྔ་བོ་ཆེ་དེ་ལ་ནི་སྒྲུབ་པར་བྱེད་པ་
དང་ལུས་དང་གཟུགས་ཅུང་ཟད་ཀྱང་མེད་དེ། འཇམ་དཔལ་ཆོས་ཀྱི་རྔ་བོ་ཆེ་དེ་ནི་བལྟར་མི་མཐོང་
བ༑ མི་སྣང་བ། ཡོད་པ་མ་ཡིན་པ། མ་བྱུང་བ། བསམ་དུ་མེད་པ། སེམས་པ་མེད་པ། མཚན་མ་
ས
191



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
མེད་པ། གཟུགས་ཅན་མ་ཡིན་པ། སྒྲ་མེད་པ། དངོས་པོ་མེད་པ། གཉིས་སུ་མེད་པ་སྟེ། མིག་གི་
ལམ་ལས་ཡང་དག་པར་འདས་པ་ཡིན་མོད་ཀྱི། འཇམ་དཔལ་འོན་ཀྱང་སུམ་ཅུ་རྩ་གསུམ་པའི་རིས་
ཀྱི་ལྷའི་བུ་སྔོན་ཡོངས་སུ་སྦྱང་བ་བྱས་པ་རྣམས་ལ་ཆོས་ཀྱི་རྔ་བོ་ཆེ་དེ་སྒྲ་དེ་ལྟ་བུ་འབྱིན་ཅིང་།
སུམ་ཅུ་རྩ་གསུམ་པའི་རིས་ཀྱི་ལྷའི་བུ་རྣམས་ཀྱི་གནོད་པ་དང་འཁྲུག་པ་དང་ཉེ་བའི་ཉོན་མོངས་
པ་ཐམས་ཅད་ཉེ་བར་ཞི་བར་བྱེད་དོ་འཇམ་དཔལ་ཇི་ལྟར་ཆོས་ཀྱི་རྔ་བོ་ཆེ་དེ་བལྟར་མི་སྣང་བ། མི་
མཐོང་བ། ཡོད་པ་མ་ཡིན་པ། མ་བྱུང་བ། བསམ་དུ་མེད་པ། སེམས་པ་མེད་པ། མཚན་མ་མེད་པ།
གཟུགས་ཅན་མ་ཡིན་པ། སྒྲ་མེད་པ། དངོས་པོ་མེད་པ། གཉིས་སུ་མེད་པ་སྟེ་མིག་གི་ལམ་ལེས་
ཡང་དག་པར་འདས་པ་ཡིན་མོད་ཀྱི། འཇམ་དཔལ་འོན་ཀྱང་སུམ་ཅུ་རྩ་གསུམ་པའི་རིས་ཀྱི་ལྷའི་
བུ་སྔོན་ཡོངས་སུ་སྦྱང་བ་བྱས་པ་རྣམས་ལ་ཆོས་ཀྱི་རྔ་བོ་ཆེ་དེ་སྒྲ་དེ་ལྟ་བུ་འབྱིན་ཅིང་། སུམ་ཅུ་རྩ་
གསུམ་པའི་རིས་ཀྱི་ལྷའི་བུ་རྣམས་ཀྱི་གནོད་པ་དང་འཁྲུག་པ་དང་ཉེ་བའི་ཉོན་མོངས་པ་ཐམས་ཅད་
ཉེ་བར་ཞི་བར་བྱ་བའི་ཕྱིར་སྒྲ་འབྱིན་པར་བྱེད་ཅིང་། ལྷའི་བུ་བག་མེད་པ་རྣམས་ལའང་ཆོས་ཀྱི་
སྒྲས་ཡང་དག་པར་སྐུལ་བར་བྱེད་ལ། ཆོས་ཀྱི་སྒྲ་དེའང་སུམ་ཅུ་རྩ་གསུམ་པའི་རིས་ཀྱི་ལྷའི་བུ་
རྣམས་ཀྱི་གནོད་པ་དང་འཁྲུག་པ་དང་ཉེ་བའི་ཉོན་མོངས་པ་ཐམས་ཅད་ཉེ་བར་ཞི་བར་བྱེད་དོ། །
འཇམ་དཔལ་དེ་བཞིན་དུ། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་
རྒྱས་ཀྱང་བལྟར་མི་སྣང་བ། མི་མཐོང་བ། ཡོད་པ་མ་ཡིན་པ། མ་བྱུང་བ། བསམ་དུ་མེད་པ། སེམས་
པ་མེད་པ། མཚན་མ་མེད་པ། གཟུགས་ཅན་མ་ཡིན་པ། སྒྲ་མེད་པ། དངོས་པོ་མེད་པ་སྟེ། མིག་གི་
ལམ་ལས་ཡང་དག་པར་འདས་པ་ཡིན་མོད་ཀྱི་འཇམ་དཔལ་འོན་ཀྱང་སེམས་ཅན་རྣམས་ཀྱི་སྔོན་
གྱི་ལས་ཀྱི་རྣམ་པར་སྨིན་པས་བསམ་པ་དང་མོས་པ་ཇི་ལྟ་བ་བཞིན་དུ། ཆོས་ཀྱི་སྒྲ་འབྱུང་བར་ཀུན་
ཏུ་ཤེས་ཤིང༌། ཆོས་ཀྱི་སྒྲ་དེའང་སེམས་ཅན་ཐམས་ཅད་ཀྱི་གནོད་པ་དང་འཁྲུགས་པ་དང་ཉེ་བའི་
ཉོན་མོངས་པ་ཐམས་ཅད་ཉེ་བར་ཞི་བར་བྱ་བའི་ཕྱིར་འཇུག་པར་འགྱུར་ཏེ། ཆོས་ཀྱི་སྒྲ་སྐད་ཀྱིས་
འཇིག་རྟེན་ན་དེ་བཞིན་གཤེགས་པའི་གསུང་ཞེས་བྱ་བའི་གྲངས་སུ་འགྲོའོ། །འཇམ་དཔལ་དེ་
བཞིན་གཤེགས་པ་ནི་ཡོད་པ་མ་ཡིན་མོད་ཀྱི་འོན་ཀྱང་འཇིག་རྟེན་ན་ཆོས་ཀྱི་སྒྲ་སྐད་ཀྱིས་དེ་བཞིན་
གཤེགས་པ་ཞེས་བྱ་བ་འདོགས་པ་འབྱུང་སྟེ། སེམས་ཅན་རྣམས་ཁོ་ནའི་སྔོན་གྱི་དགེ་བའི་རྩ་བའི་
192



རིན་ཆེན་ཡེ་ཤེས།
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། པོད་དང་པོ།
ལས་ཀྱི་རྣམ་པར་སྨིན་པས་སེམས་ཅན་ཐམས་ཅད་ཀྱིས་དེ་བཞིན་གཤེགས་པ་ལ་སྒྲ་འབྱུང་བར་ཀུན་
ཏུ་ཤེས་སོ། །སྒྲ་དེའང་སེམས་ཅན་ཐམས་ཅད་ཀྱི་བདེ་བ་ཐམས་ཅད་ཡང་དག་པར་བསྐྱེད་པར་བྱ་
བ་དང༌། བག་མེད་པ་རྣམས་ལ་ཡང་དག་པར་བསྐུལ་བར་བྱ་བའི་ཕྱིར་འབྱུང་སྟེ། འཇམ་དཔལ་
སེམས་ཅན་དེ་དག་གིས་སྒྲ་དེ་ཐོས་ནས་འདི་ནི་དེ་བཞིན་གཤེགས་པའི་སྐུ་ཡིན་ནོ་སྙམ་དུ་དེ་བཞིན་
གཤེགས་པ་ལ་རྟོག་པར་ཡང་བྱེད་དོ། །བྱང་ཆུབ་སེམས་དཔའ་ལས་དང་པོ་པ་རྣམས་དང་བྱིས་
པ་སོ་སོའི་སྐྱེ་བོ་ཐམས་ཅད་དེ་བཞིན་གཤེགས་པ་ལ་དམིགས་པའི་དགེ་བའི་རྩ་བ་ཡང་དག་པར་
བསྐྱེད་པར་བྱ་བའི་ཕྱིར་དེ་བཞིན་གཤེགས་པའི་གསུང་ཡང་ཐོས་མོད་འཇམ་དཔལ་འོན་ཀྱང་དེ་
བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ནི་སྐྱེ་བ་མེད་པ་དང་འགག་
པ་མེད་པ་ཡིན་པར་རིག་པར་བྱའོ། །ཞེས་སོ། །ལྷའི་ཆོས་ཀྱི་རྔ་བོ་ཆེའི་དཔེ་དོན་འདི་ནི་སངས་རྒྱས་
ཕལ་པོ་ཆེའི་མདོ་ལས་ཀྱང་ཤིན་ཏུ་གསལ་བར་གསུང་སོ། །ཅིའི་ཕྱིར་འདིར་དེ་བཞིན་གཤེགས་
པའི་གསུང་ནི་ཆོས་ཀྱི་རྔ་ཉིད་ཀྱི་དབང་དུ་བྱས་ནས་དཔེར་བྱེད་ཀྱི། ལྷའི་སིལ་སྙན་གྱི་རྣམ་པ་དེ་
ལས་གཞན་པ་དག་ཀྱང་མ་ཡིན། དེ་དག་ཀྱང་ལྷ་རྣམས་ཀྱི་སྔོན་བྱས་པའི་ལས་ཀྱི་དབང་གིས་མདོ་
ཁོ་ནར་ལྷའི་རྣ་བར་ཡིད་འཕྲོག་པ་སྒྲའི་རྗེས་སུ་འབྱུང་བར་འགྱུར་རོ་ཞེ་ན། དེ་བཞིན་གཤེགས་པའི་
དབྱངས་དང་དེ་དག་ཆོས་མི་མཐུན་པའི་ཡོན་ཏན་རྣམ་པ་བཞིའོ། །དེ་དག་ཀྱང་གང་ཞེ་ན་འདི་ལྟ་སྟེ།
ལྷའི་སིལ་སྙན་རྣམས་ནི་ཉེ་ཚེ་བ་ཉིད་དང་། ཕན་པ་མ་ཡིན་པ་ཉིད་དང་། བདེ་བ་མ་ཡིན་པ་ཉིད་དང༌།
ངེས་པར་འབྱིན་པར་བྱེད་པ་མ་ཡིན་པ་ཉིད་དོ། །དེས་ན་སིལ་སྙན་རྣམས་དཔེར་མ་བྱས་སོ། །ཆོས་
ཀྱི་རྔ་ནི་བག་མེད་པའི་ལྷའི་ཚོགས་མཐའ་དག་བསྐུལ་བ་ཉིད་དང༌། དེའི་དུས་ལ་མི་འདའ་བས་ན་
ཉི་ཚེ་བ་མ་ཡིན་པར་བསྟན་ཏོ། །ལྷ་མ་ཡིན་ལ་སོགས་པ་ཕ་རོལ་གྱི་དམག་ཚོགས་ཀྱི་ཉེ་བར་འཚེ་
བའི་འཇིགས་པ་ལས་ཡོངས་སུ་སྐྱོབ་པ་ཉིད་དང་། བག་ཡོད་པའི་གནས་ལ་རབ་ཏུ་སྦྱོར་བས་ན་
ཕན་པ་ཉིད་དོ། །དམ་པ་མ་ཡིན་པའི་འདོད་པའི་དགའ་བདེ་རྣམ་པར་འབྱེད་པ་དང་། ཆོས་ཀྱི་ཀུན་
དགའི་བདེ་བ་ཉེ་བར་སྒྲུབ་པས་ན་བདེ་བ་ཉིད་དོ། །མི་རྟག་པ་དང་སྡུག་བསྔལ་བ་དང་སྟོང་པ་དང་
བདག་མེད་པའི་སྒྲ་སྒྲོགས་པ་ཉིད་དང་། ཉེ་བར་འཚེ་བའི་ཕོངས་པ་ཐམས་ཅད་ཉེ་བར་ཞི་བར་བྱེད་
པས་ན་ངེས་པར་འབྱིན་པ་ཉིད་དུ་བསྟན་ཏོ། །མདོར་བསྡུ་ན་རྣམ་པ་བཞི་པོ་འདི་དག་གིས་ཆོས་ཀྱི་
193



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
རྔ་དང་ཆོས་མཐུན་པས་ན་སངས་རྒྱས་ཀྱི་དབྱངས་ཀྱི་དཀྱིལ་འཁོར་སིལ་སྙན་གཞན་ལས་ཁྱད་
པར་དུ་འཕགས་སོ། ། དེ་
དེས་ན་སིལ་སྙན་གཞན་ལས་ཁྱད་པར་དུ་འཕགས་པའི་སངས་རྒྱས་ཀྱི་དབྱངས་ཀྱི་དཀྱིལ་འཁོར་
ལས་བརྩམས་ཏེ་ཚིགས་སུ་བཅད་པ། གང་ཕྱིར་སྐྱེ་ཀུན་ལ་ཉིད་དང་། །ཕན་བདེ་ཆོ་འཕྲུལ་གསུམ་
ལྡན་པ། །དེ་ཕྱིར་ཐུབ་དབྱངས་ལྷ་རྫས་ཀྱི། །སིལ་སྙན་རྣམས་ལས་ ཁྱད་པར་འཕགས། །ཞེས་
གསུངས་ཏེ། གང་གི་ཕྱིར་ཐུབ་པའི་གསུང་དབྱངས་ནི། འཇིག་རྟེན་ཐམས་ཅད་དུ་སྐལ་བ་དང་ལྡན་
པའི་སྐྱེ་བོ་ཐམས་ཅད་ལ་གྲག་པས་ཉི་ཚེ་བ་མ་ཡིན་པ་ཉིད་དང༌། སྡུག་བསྔལ་ཞི་བར་བྱེད་པས་མ་
འོངས་པ་ན་ཕན་བར་བྱེད་པ་ཉིད་དང༌། ཏིང་ངེ་འཛིན་ལ་སོགས་པས་མཐོང་བའི་ཆོས་ལ་བདེ་
བར་སྦྱོར་བས་བདེ་བ་སྒྲུབ་པ་ཉིད་དང༌། ཆོ་འཕྲུལ་གསུམ་དང་ལྡན་པས་ངེས་པར་འབྱུང་བའི་ལམ་
སྟོན་པ་དེའི་ཕྱིར་ལྷ་རྫས་ཀྱི་སིལ་སྙན་རྣམས་ལས་ཁྱད་པར་དུ་འཕགས་པ་ཡིན་ནོ། ། དེ་
རྣམ་པ་བཞི་པོ་འདི་དག་གི་ངེས་པར་བསྟན་པ་ནི་མདོར་བསྡུ་ན། ཚིགས་སུ་བཅད་པ་བཞིས་
གྲངས་ཅི་ལྟ་བ་བཞིན་དུ་རིག་པར་བྱ་སྟེ། དེ་ལ་གསུང་ཉི་ཚེ་བ་མ་ཡིན་བ་ཉིད་ནི། ལྷར་ནི་རྔ་ཡི་སྒྲ་
ཆེན་པོ། །སར་གནས་རྣམས་ཀྱི་རྣར་མི་འགྲོ། །སངས་རྒྱས་རྔ་སྒྲ་འཁོར་བ་ཡི། །ས་འོག་འཇིག་
རྟེན་དག་ཏུ་འགྲོ །འདི་ནི་ཆོས་ཀྱི་རྔ་ལས་གཞན་པའི་རྔ་སྒྲའི་དབངདུ་བྱས་པའམ། ཆོས་ཀྱི་རྔ་ཉིད་
ཡིན་ཡང་བག་མེད་པ་ལས་བསྐུལ་བ་དང་། དུས་ལས་མི་འདའ་བས་ན་ཉི་ཚེ་བ་མ་ཡིན་པ་དང༌།
མི་ལ་སོགས་པ་རྣམས་ཀྱི་རྣ་བར་མི་འགྲོ་བས་ན་ཉི་ཚེ་བ་ཡིན་ནོ། ། བས་བ །
ཕན་པར་བྱེད་པ་ཉིད་ནི།ལྷར་ནི་ལྷ་ཡི་སིལ་སྙན་བྱེ་བ་མང་། །འདོད་མེ་མངོན་པར་འཕེལ་བའི་
དོན་དུ་སྒྲོགས། །ཐུགས་རྗེའི་བདག་ཉིད་རྣམས་ཀྱི་དབྱངས་གཅིག་ཀྱང༌། །སྡུག་བསྔལ་མེ་རབ་ཞི་
བའི་དོན་དུ་འཇུག །བདེ་བར་བྱེད་པ་ཉིད་ནི། ལྷར་ནི་མཛེས་ཤིང་ཡིད་འོང་སིལ་སྙན་སྒྲ། །སེམས་
ཀྱི་རྒོད་པ་འཕེལ་བར་འགྱུར་བའི་རྒྱུ། །ཐུགས་རྗེའི་བདག་ཉིད་དེ་བཞིན་གཤེགས་པའི་གསུང་། །
ཏིང་འཛིན་སེམས་གཏོད་བསམ་པ་སྐུལ་བྱེད་ཉིད། །ངེས་པར་འབྱིན་པར་བྱེད་པ་ཉིད་ནི། མདོར་
ན་མ་ལུས་འཇིག་རྟེན་རྣམས་སུ་ཡང་། །ལྷ་ཡུལ་པ་)དང་ས་ཡི་སྟེང་དང་ས་འོག་གི་བདེ་བའི་རྒྱུ་གང་ཡིན། །
དེ་ནི་མ་ལུས་འཇིག་རྟེན་ཁྱབ་སྣང་ལ། །དབྱངས་ཉིད་ལ་ནི་རབ་ཏུ་བརྟེན་པར་བརྗོད། །མདོར་
194



རིན་ཆེན་ཡེ་ཤེས། །
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། པོད་དང་པོ།
ན་འཇིག་རྟེན་གྱི་ཁམས་ཐམས་ཅད་དུ་ལྷ་དང་མི་ལ་སོགས་པའི་ཕན་པ་དང་བདེ་བའི་རྒྱུ་གང་ཡིན་
པ་དེ་ནི་ཆོ་འཕྲུལ་གསུམ་སྟེ། སྐུའི་ཆོ་འཕྲུལ་གྱིས་ཕྱོགས་བཅུ་འཇིག་རྟེན་གྱི་ཁམས་མ་ལུས་པ་ཁྱབ་
པ་ནི་རྫུ་ འཕྲུལ་ གྱི་ཆོ་འཕྲུལ་ཞེས་བསྟན་ཏོ། །ཐུགས་ཀྱི་ཆོ་འཕྲུལ་ གྱིས་སེམས་ཀྱི་རྣམ་གྲངས་
མཁྱེན་པས་སེམས་ཅན་དུ་གཏོགས་པའི་སེམས་ཅན་ཐམས་ཅད་ཀྱི་སེམས་ཀྱི་སྤྱོད་པ་ཟབ་མོ་སྣང་
བ་ནི་ཀུན་བརྗོད་པའི་ཆོ་འཕྲུལ་ལོ། །གསུང་གི་ཆོ་འཕྲུལ་གྱིས་དབྱངས་བརྗོད་པས་ངེས་པར་འབྱིན་
པའི་ལམ་ལས་བརྩམས་ཏེ་ངེས་པར་འབྱིན་པའི་གདམས་ངག་འདོམས་པ་དང་། རྗེས་སུ་སྟོན་པ་ནི་
རྗེས་སུ་བསྟན་པའི་ཆོ་འཕྲུལ་ཏེ་ཆོ་འཕྲུལ་གསུམ་དང་ལྡན་པ་སངས་རྒྱས་ཀྱི་གསུང་ཉིད་ལ་བརྟེན་
པ་ཡིན་ཏེ། ངེས་པར་འབྱིན་པས་ན་ཁྱད་པར་དུ་འཕགས་སོ། །ཐུབ་པའི་གསུང་དབྱངས་ལྷའི་སིལ་
སྙན་གཞན་ལས་ཁྱད་པར་དུ་འཕགས་པ་བསྟན་ཟིན་ཏོ། ། ་
དེ་ལྟར་ཐོགས་པ་མེད་པར་འགྲོ་བའི་སངས་རྒྱས་ཀྱི་དབྱངས་ཀྱི་དཀྱིལ་འཁོར་ནམ་མཁའི་ཁམས་
ལྟར་ཡོངས་སུ་ཆད་པ་མེད་པར་འཇུག་ཀྱང༌། སྐལ་བ་དང་མི་ལྡན་པ་ཐམས་ཅད་དུ་རྣམ་པ་ཐམས་
ཅད་ཀྱིས་དམིགས་པར་མ་རྟོགས་པ་གང་ཡིན་པ་དེ་སངས་རྒྱས་ཀྱི་དབྱངས་ཀྱི་དཀྱིལ་འཁོར་གྱིས་
ཉེས་པ་ནི་མ་ཡིན་ནོ་ཞེས་བསྟན་པའི་དོན་དུ། དེ་མ་རྟོགས་པ་རྣམས་ཀྱི་བདག་ཉིད་ཀྱི་ཉེས་པ་ལས་
བརྩམས་ཏེ་ཚིགས་སུ་བཅད་པ། ཇི་ལྟར་རྣ་བ་དང་བྲལ་བས། །ཕྲ་མོའི་སྒྲ་ནི་མི་མྱོང་ཞིང༌། །(སྒྲའི་བྱེ་
བྲག་ཐམས་ཅད་ལྷ་ཡི་རྣ་བར་ཡང་། །རྣ་ལམ་དུ་ནི་མི་འགྲོ་བཞིན། །དེ་བཞིན་ཆོས་ཕྲ་མཆོག་ཏུ་ནི། །
ཞིབ་མོའི་ཡེ་ཤེས་སྤྱོད་ཡུལ་ཡང་། །ཉོན་མོངས་མེད་ཡིད་འགའ་ཞིག་གི །རྣ་ལམ་དུ་ནི་འགྱུར་བ་
ཡིན། །འདིས་ནི་ཐུབ་པའི་གསུང་ཐོས་པ་རང་གི་རྒྱུད་དག་པ་ལ་ལྟོས་པ་ཡིན་ནོ་ཞེས་བསྟན་ཏོ། ། །
མཁྱེན་བརྩེས་ཁྱབ་པ་སྤྲིན་ཚོགས་བཞིན་ཞེས་བྱ་བ་ནི། ཇི་ལྟར་དབྱར་གྱི་དུས་ན་སྤྲིན། །ལོ་
ཏོག་ཕུན་སུམ་ཚོགས་པའི་རྒྱུ། །ཆུ་ཡི་ཕུང་པོ་འབད་མེད་པར། །ས་ལ་རྒྱུན་དུ་འབེབས་པ་ལྟར། །
དེ་བཞིན་ཐུགས་རྗེའི་སྤྲིན་ལས་ནི། །རྒྱལ་བའི་དམ་ཆོས་ཆུ་ཡི་ཆར། །འགྲོ་བའི་དགེ་བའི་ལོ་ཏོག་
རྒྱུ༑ ༑རྣམ་པར་རྟོག་པ་མེད་པར་འབེབས། །ཇི་ལྟར་འཇིག་རྟེན་དགེ་བའི་ལམ་འཇུག་ན། །རླུང་
སྐྱེས་ཆུ་ཆར་སྤྲིན་གྱིས་འབེབས་པ་ལྟར། །དེ་བཞིན་བརྩེ་བའི་རླུང་གིས་བསྐྱེད་པའི་)འགྲོ་དགེ་བའི་ལོ་ཏོག་
མངོན་སྤེལ་ཕྱིར། །སངས་རྒྱས་ཕྲིན་ལས་དམ་ཆོས་ཆར་པ་འབེབས། །སྲིད་ལ་མཁྱེན་དང་བརྩེ་
195



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
ཆེན་འགྱུར་བ་སྲིད་པ་དང་། །མི་འགྱུར་བ་ཞི་བས་མ་གོས་ནམ་མཁའི་དཀྱིལ་གནས་པ། །ཏིང་འཛིན་
གཟུངས་ཆུ་དྲི་མེད་སྙིང་པོ་ཅན། །ཐུབ་དབང་སྤྲིན་ནི་དགེ་བའི་ལོ་ཏོག་རྒྱུ། །འདིས་ནི་ཐུགས་རྗེའི་
སྤྲིན་ལས་དགེ་བའི་ལོ་ཏོག་སྐྱེད་པའི་དམ་པའི་ཆོས་ཀྱི་ཆར་འབྱུང་བ་ཉིད་བསྟན་ཏོ། །
སྣོད་སྣ་ཚོགས་པ་ཉིད་ལས་རོ་སྣ་ཚོགས་པ་ཉིད་དུ་འགྱུར་བ་ནི། ཇི་ལྟར་སིལ་ཞིམ་དངར་དང་
འཇམ་པ་དང་། །ཡང་བའི་ཆུ་ནི་སྤྲིན་དེ་ལས་འཐོན་པ། །ས་ལ་བ་ཚ་ལ་སོགས་གནས་འབྲེལ་པས། །
ཤིན་ཏུ་མང་པོའི་རོར་ནི་འགྱུར་བ་བཞིན། །དེ་བཞིན་འཕགས་པའི་ཡན་ལག་བརྒྱད་ཆུའི་ཆར། །
རབ་ཡངས་བརྩེ་སྤྲིན་སྙིང་པོ་ལས་འཐོན་པ། །འགྲོ་བར་རྒྱུད་ཀྱི་གནས་ཀྱི་དབྱེ་བ་ལས། །རྣམ་པ་
མང་པོའི་རོ་དང་ལྡན་པར་འགྱུར། །ཅེས་གསུངས་ཏེ་དོན་འདི་ནི། སངས་རྒྱས་ཕལ་པོ་ཆེའི་མདོ་
ལས། ཇི་ལྟར་ཆུ་རྒྱུན་ཐམས་ཅད་རང་བཞིན་གཅིག་པ་སྟེ། །རོ་མཐུན་མི་རྟོག་དག་ཅིང་ཡན་ལག་
བརྒྱད་དང་ལྡན། །ས་སྟེང་གནོད་ཀྱི་ཁྱད་པར་གཞན་དང་གཞན་གྱུར་པས། །རྐྱེན་དང་ཕྲད་གྱུར་ཆུ་
ཡི་རྣམ་པ་ཐ་དད་འགྱུར། །དེ་བཞིན་རྒྱལ་སྲས་ཐམས་ཅད་མཁྱེན་གསུང་ཐམས་ཅད་ཀྱང་། །རོ་
མཐུན་མི་རྟོག་སངས་རྒྱས་བྱང་ཆུབ་རང་བཞིན་ཡིན། །སེམས་ཅན་སྤྱོད་པའི་ཁྱད་ཀྱིས་རྣམ་པ་ཐ་
དད་གྱུར། །སེམས་ཅན་བདེ་གཤེགས་གསུང་ལ་གཞན་དང་གཞན་དུ་ཉན། །ཞེས་གསུངས་པ་བཞིན་
ནོ༑ ༑ །
ཕན་ཚུན་ལྟོས་པ་མེད་པར་འཇུག་པ་ཉིད་ལས་བརྩམས་ཏེ་ཚིགས་སུ་བཅད་པ། ཐེག་པ་མཆོག་
ལ་དང་བ་དང་། །བར་མ་དང་ནི་སྡང་བ་ཡི། །ཕུང་པོ་གསུམ་ནི་རིམ་པ་ལྟར་མི་དག་དང་། །ཁུག་རྟ་ཟེར་)
རྨ་བྱ་དང་ནི་ཡི་དྭགས་འདྲ། །(གསོ་གའམ།) (སོ་ཀའི་དུས་ན་ཆུ་འཛིན་མེད་པར་གྱུར་པའི་མཁའ་ལས་ཆར་མེད་གྱུར་ཏམ་བབ་གྱུར་
ཅིང༌། །ཤིན་ཏུ་འབབ་ན་མི་དང་མཁའ་འགྲོ་ཡི་དྭགས་རྣམས་ནི་ས་ལ་སྡུག་བསྔལ་ལྡན། །ཐུགས་རྗེའི་སྤྲིན་ལས་ཆོས་ཀྱི་ཆུ་ཡི་རྒྱུན་ཡང་མེད་
པར་གྱུར་ཏམ་འབབ་གྱུར་ན། །ཆོས་འདོད་པ་དང་འཇིག་རྟེན་གཞན་དང་ཆོས་ལ་སྡང་བ་རྣམས་ལ་སྔ་མ་བཞིན། །ཞེས་ནག་ཙོ་འགྱུར་ལ་བྱུང་
བ་བདེ་བར་མངོན་ནོ། །དཔྱིད་ཟད་པའི་མཐར་དབྱར་ཟླ་ར་བ་ཤར་བ་ན་)སྤྲིན་མེད་པ་ན་མི་དང་མཁའ་མི་རྒྱུ་བའི་
བྱ་དག་དང༌། །དབྱར་ཚེ་ས་ལ་ཆར་བབ་པ་ལ་ཡི་དྭགས་རྣམས་ནི་སྡུག་པ་ལྟར། །སྙིང་རྗེའི་སྤྲིན་
ཚོགས་དག་གིས་ཆོས་ཆུ་བྱུང་དང་མ་བྱུང་བ་ལས་ཀྱང་། །ཆོས་འདོད་པའི་སྐྱེ་བོ་དགའ་བ་དང་ཆོས་ལ་
སྡང་བའི་སྐྱེ་བོ་མི་དགའ་བ་དང་འཇིག་རྟེན་གཞན་ནི་དཔེ་དེ་ཉིད། །ཐིགས་པ་རགས་འབེབས་རྡོ་ཚན་དང་
196



རིན་ཆེན་ཡེ་ཤེས། །
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། པོད་དང་པོ།
ནི་རྡོ་རྗེའི་མེ་ནི་འབེབས་པ་ན། །སྲོག་ཆགས་ཕྲ་དང་རི་སུལ་སོང་བ་དག་ལ་ཇི་ལྟར་སྤྲིན་ལྟོས་མེད། །
ཕྲ་དང་རྒྱ་ཆེན་ཐིགས་བབ་ཚུལ་གྱིས་མཁྱེན་པ་དང་ནི་བརྩེ་བའི་སྤྲིན། །ཉོན་མོངས་དག་འགྱུར་
བདག་ལྟའི་བག་ལ་ཉལ་དག་རྣམ་ཀུན་ལྟོས་པ་མེད། །ཅེས་གསུངས་ཏེ་ཚིགས་སུ་བཅད་པ་དང་པོ་
གཉིས་ནི་གོ་སླ་ལ། ཐིགས་པ་རགས་འབེབས་ནི་སྤྲིན་ཏེ། དེ་ལས་རྡོ་ཚན་ཏེ་སེར་བ་དང༌། རྡོ་རྗེའི་
མེ་སྟེ་ཐོག་འབེབས་པ་ན་སྲོག་ཆགས་ཕྲ་མོ་ལ་གནོད་པ་དང༌། ཆར་འབེབས་པ་ན་རི་སུལ་སོང་བ་
རྨ་བྱ་ལ་ཕན་ཞེས་འཆད་པའམ། ཡང་ན་ཐིགས་པ་རགས་པ་སྟེ་ཆར་ཆེན་པོ་འབེབས་པ་ན་མི་ལ་
སོགས་པའི་སྲོག་ཆགས་མང་པོ་ལ་ཕན་ལ་ཆར་དང༌། སེར་བ་དང༌། ཐོག་འབེབས་པ་ན་སྲོག་
ཆགས་ཕྲ་མོ་མང་པོ་ལ་གནོད་ཀྱང༌། སྤྲིན་དེ་ནི་འདི་དག་ལ་ཕན་པར་འགྱུར་འདི་དག་ལ་གནོད་
པར་འགྱུར་སྙམ་པའི་རྟོག་པའམ་ལྟོས་པ་མེད་པ་ལྟར་ཕྲ་བ་མཁྱེན་པའི་ཡེ་ཤེས་དང་། རྒྱ་ཆེ་བ་བརྩེ་
བའི་ཐུགས་རྗེའི་སྤྲིན་ལས་ཆར་གྱི་ཐིགས་པ་རགས་པ་ལྟ་བུའི་ཐབས་ཀྱི་ཚུལ་གྱིས་ཆོས་ཀྱི་ཆར་ཆེན་
པོ་འབེབས་པ་ན། སྐལ་ལྡན་གྱི་ཉོན་མོངས་པ་དག་པར་འགྱུར་བས་ཕན་པ་དང༌། བདག་ལྟའི་བག་
ལ་ཉལ་བརྟན་པའི་སྐལ་བ་དང་མི་ལྡན་པ་རྣམས་ལ་མི་ཕན་ཡང་། དེ་དག་ལ་རྣམ་པ་ཀུན་ཏུ་ལྟོས་
པ་མེད་དོ། །
སྡུག་བསྔལ་གྱི་མེ་རབ་ཏུ་འཇིལ་བ་ལས་བརྩམས་ཏེ་ཚིགས་སུ་བཅད་པ། འཁོར་བ་སྐྱེ་འཆི་ཐོག་
མཐའ་མེད་དེར་འགྲོ་བའི་ལམ་ནི་རྣམ་པ་ལྔ། །ལྷ་མི་ངན་སོང་གསུམ་གྱི་སེམས་ཅན་དགྲོལ་བའི་ཕྱིར། །ཞེས་པ་ལྟར་རོ། །
མི་གཙང་བ་ལ་དྲི་ཞིམ་མེད་བཞིན་འགྲོ་ལྔ་དག་ན་བདེ་བ་མེད། །དེ་རྣམས་ཀྱི་སྡུག་བསྔལ་གྱི་སྡུག་བསྔལ་ནི་)
རྟག་ཏུ་མེ་(དང་མཚོན་དང་ནི་ཁ་བ་དང་）རྒྱ་ཚ་ལ་སོགས་ རྨ་ལས་རེག་པ་ལས་སྐྱེས་པའི་ཚོར་བ་
)བཞིན། །སྡུག་
བསྔལ་གཞན་གཉིས་ཀྱིས་ཀྱང་དེ་འདྲེན་པར་བྱེད་དོ། །)ཐུགས་རྗེའི་སྤྲིན་ལས་དམ་ཆོས་ཆར་ཆེན་དེ་རབ་ཞི་བྱེད་རབ་
ཏུ་འབེབས། །ལྷ་ལ་འཆི་འཕོ་མི་ལ་ཡོངས་ཚོལ་སྡུག་བསྔལ་ཞེས་བྱར་རྟོགས་པའི་ཕྱིར། །ཤེས་
རབ་ལྡན་པས་ལྷ་མིའི་དབང་ཕྱུག་མཆོག་ལའང་མངོན་པར་འདོད་མེད་དེ། །དེ་སྡུག་བསྔལ་བ་རྟོགས་པའི་
རྒྱུ་ནི་རང་གི་ཤེས་རབ་དང་ནི་དེ་བཞིན་གཤེགས་པའི་གསུང་རབ་དད་པའི་རྗེས་འབྲང་ནས། །འདི་ནི་
སྡུག་བསྔལ་འདི་རྒྱུ་འགོག་ཅེས་ཤེས་པས་མཐོང་ཕྱིར་རོ། །ནད་ནི་ཤེས་བྱ་ནད་ཀྱི་རྒྱུ་ནི་སྤང་བྱ་
ལ༑ ༑བདེ་གནས་ཐོབ་བྱ་སྨན་ནི་བསྟེན་པར་བྱ་བ་ལྟར། །སྡུག་བསྔལ་རྒྱུ་དང་དེ་འགོག་པ་དང་དེ་
197



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
བཞིན་ལམ། །ཤེས་བྱ་སྤང་བྱ་རེག་པར་བྱ་ཞིང་བསྟེན་པར་བྱ། །ཚིགས་སུ་བཅད་པ་གསུམ་པོ་འདི་
དག་ནི་གོ་སླའོ། །སྤྲིན་གྱི་དཔེ་དོན་འདི་ཐམས་ཅད་ནི་ཡེ་ཤེས་སྣང་བ་རྒྱན་གྱི་མདོ་ལས། འཇམ་དཔལ་
འདི་ལྟ་སྟེ་དཔེར་ན། སོ་ཁའི་དུས་ཀྱི་མཐར་ཐུག་ནས་དབྱར་ཟླ་ར་བ་བྱུང་བར་གྱུར་པ་ན། སེམས་
ཅན་རྣམས་ཀྱི་སྔོན་གྱི་ལས་ཀྱི་རྣམ་པར་སྨིན་པས། ས་ལ་གནས་པའི་ས་བོན་གྱི་ཚོགས་དང་། ལོ་
ཏོག་གི་ཚོགས་དང༌། རྩྭ་དང་ཤིང་གེལ་བ་དང་། རྩི་དང་ནགས་ཚལ་ཐམས་ཅད་ཀུན་ཏུ་བསྐྱེད་པར་
བྱ་བའི་ཕྱིར། སྟེང་གི་ནམ་མཁའ་བར་སྣང་གི་གནས་ལ་འདི་འདྲ་བའི་རླུང་དག་ལྡང་སྟེ། དེས་ཆར་
པ་སྡུད་པར་བྱེད་ཅིང་བསྡུས་ནས་ཀྱང་ས་གཞི་ཆེན་པོ་ལ་འབབ་པར་བྱེད་དོ། །དེས་ས་གཞི་ཆེན་
པོ་ཐམས་ཅད་ཀུན་ཏུ་ཚིམ་པར་བྱེད་ཅིང་དེའི་ཚེ་ན་འཛམ་བུའི་གླིང་པའི་མི་ཐམས་ཅད་ཀྱང་རབ་ཏུ་
དགའ་བ་དང་ཡིད་བདེ་བ་སྐྱེ་བར་བྱེད་དེ། དེ་ལ་འཇིག་རྟེན་ན་སྤྲིན་ཞེས་བྱ་བའི་མིང་དུ་འགྱུར་རོ། །
འཇམ་དཔལ་གང་གི་ཚེ་སྟེང་གི་བར་སྣང་ལས་ཆར་པའི་ཚོགས་ཆེན་པོ་མི་འབབ་པ་དེའི་ཚེ་ན་འཛམ་
བུའི་གླིང་པའི་མི་ཐམས་ཅད་འདི་སྐད་ཅེས་འདིར་སྤྲིན་མི་འཁོར་རོ་ཞེས་བརྗོད་པར་བྱེད་དོ། །འཇམ་
དཔལ་གང་གི་ཚེ་ན་སྟེང་གི་བར་སྣང་ལས་ཆར་བའི་ཚོགས་ཆེན་པོ་ས་གཞི་ཆེན་པོ་ལ་འབབ་པ་དེའི་
ཚེ་ན་ནི། འཛམ་བུའི་གླིང་པའི་མི་ཐམས་ཅད་འདི་སྐད་ཅེས་ཨ་ལ་ལ་སྤྲིན་ཆེན་པོ་ནི་ཆར་གྱི་རྒྱུན་
འབེབས་པར་བྱེད་ཅིང་། ས་གཞི་ཆེན་པོ་ཡང་ཀུན་ཏུ་ཚིམ་པར་བྱེད་དོ་ཞེས་ཀྱང་རྗོད་པར་བྱེད་དོ། །
འཇམ་དཔལ་དེ་ན་ནི་སྤྲིན་ཡང་མེད་ལ་སྤྲིན་དུ་གདགས་པ་ཡང་མེད་དེ། འཇམ་དཔལ་སེམས་ཅན་
རྣམས་ཀྱི་སྔོན་གྱི་ལས་ཀྱི་རྣམ་པར་སྨིན་པས་ཆར་པའི་ཚོགས་ཆེན་པོ་རླུང་གིས་ཀུན་ནས་བསྐྱེད་ན་ནི།
སྟེང་གི་བར་སྣང་ལས་ཆར་འབབ་པར་ཡང་འགྱུར་ལ། འཇམ་དཔལ་ཆར་པའི་ཚོགས་ཆེན་པོ་རླུང་
གི་ཀུན་ནས་དཀྲུགས་པ་ནི་སྟེང་གི་བར་སྣང་དེ་ཉིད་དུ་བག་ལ་ཞ་བར་ཡང་འགྱུར་རོ། །འཇམ་དཔལ་
དེ་ལྟར་སེམས་ཅན་རྣམས་ཀྱི་སྔོན་གྱི་ལས་ཀྱི་རྣམ་པར་སྨིན་པས་བར་སྣང་ལ་ཆར་པའི་ཚོགས་ཆེན་
པོ་དེ། རླུང་ཀུན་ནས་འདུས་པ་དང་རླུང་ཀུན་ཏུ་འཁྲུགས་པ་དག་གིས་ཆར་པའི་རྒྱུན་ཀུན་ཏུ་འཛིན་
པའམ་འབེབས་པར་བྱེད་པ་དེ་ལ་སྤྲིན་ཞེས་འདོགས་པ་འབྱུང་མོད་ཀྱི། འཇམ་དཔལ་དེ་ལ་སྤྲིན་ཡང་
མེད། །སྤྲིན་དུ་གདགས་པ་ཡང་མེད་དེ། འཇམ་དཔལ་སྤྲིན་དེ་ནི་མ་སྐྱེས་པ་མ་འགགས་པ་སེམས་
ཀྱི་ཡུལ་དུ་མི་འཇུག་པ། འོང་བ་དང་འགྲོ་བ་དང་བྲལ་བ་ཡིན་ནོ། །འཇམ་དཔལ་དེ་བཞིན་དུ་བྱང་
198



རིན་ཆེན་ཡེ་ཤེས།
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། ། པོད་དང་པོ།
ཆུབ་སེམས་དཔའ་སེམས་དཔའ་ཆེན་པོ་སྔོན་དགེ་བའི་རྩ་བའི་ཚོགས་བསགས་པ་དག་དང༌། སེམས་
ཅན་ཉན་ཐོས་དང་རང་སངས་རྒྱས་ཀྱི་ཤེས་པ་འདོད་པ་གཞན་དག་དང༌། སེམས་ཅན་དགེ་བའི་རྩ་
བ་བསྐྱེད་པ། མྱ་ངན་ལས་འདས་པ་ཡང་དག་པར་བསྟེན་པའི་རྒྱུ་ཅན་རྣམས་ལ། དེ་བཞིན་གཤེགས་
པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་སྤོབས་པ་ཐོགས་པ་མི་མངའ་བ་དང་ལྡན་
པ་འཇིག་རྟེན་དུ་འབྱུང་ངོ་འཇིག་རྟེན་དུ་འབྱུང་ངོ་ཞེས་བྱ་བའི་གྲངས་སུ་འགྲོ་སྟེ། དེ་གང་ཅི་གསུང་
བ་དེ་དག་ཐམས་ཅད་ཀྱང་དེ་བཞིན་པ་མ་ནོར་བ་དེ་བཞིན་པ། གཞན་མ་ཡིན་པ་དེ་བཞིན་པ་དེ་
བཞིན་པ་ཡིན་པས། དེ་ལ་ལྷ་དང་མི་རྣམས་ཀྱི་ནང་ན་དེ་བཞིན་གཤེགས་པ་ཞེས་བྱ་བའི་མཚན་དུ་
བཏགས་པ་ཡིན་ཏེ། འཇམ་དཔལ་དེ་ལ་ལྷ་དང་མི་རྣམས་ཀྱི་ནང་དུ་དེ་བཞིན་གཤེགས་པ་ཞེས་བྱ་
བའི་སྒྲ་འབྱུང་བར་ཡང་འགྱུར་རོ། །འཇམ་དཔལ་དེ་བཞིན་གཤེགས་པ་ནི་ཡོད་པ་མ་ཡིན་པ་སྟེ།
འཇམ་དཔལ་དེ་བཞིན་གཤེགས་པ་ནི་མཚན་མ་མེད་པ་མཚན་མ་དང་བྲལ་བ་ཡུལ་ན་མི་གནས་པ་
ཕྱོགས་ན་མི་གནས་པ། མ་བྱུང་བ། མ་སྐྱེས་པ། མ་འགགས་པ་ཡིན་ནོ། །འཇམ་དཔལ་དེ་བཞིན་
གཤེགས་པའི་སྤོབས་པ་དེས་ལྷ་དང་བཅས་པའི་འཇིག་རྟེན་ཆོས་ ཀྱིས་ཡང་དག་པར་ཚིམ་པར་
མཛད་ཅིང་། ཡང་དག་པར་འཛིན་དུ་བཙུད་ནས་བྱང་ཆུབ་སེམས་དཔའ་ལས་དང་པོ་རྣམས་དང་།
བྱིས་པ་སོ་སོའི་སྐྱེ་བོ་ཡོངས་སུ་མྱ་ངན་ལས་འདའ་བས་འདུལ་བ་གཞན་དག་གི་སྔོན་གྱི་ལས་ཀྱི་
རྣམ་པར་སྨིན་པས་མི་སྣང་བར་གྱུར་བ་ན་བདག་འདི་སྙམ་དུ། དེ་བཞིན་གཤེགས་པ་ཡོངས་སུ་མྱ་
ངན་ལས་འདས་སོ་སྙམ་དུ་ཡང་སེམས་ཏེ། འཇམ་དཔལ་དེ་བཞིན་གཤེགས་པ་ནི་སྐྱེ་བ་ཡང་མེད།
འགག་པའང་མེད་དོ། །འཇམ་དཔལ་དེ་བཞིན་གཤེགས་པ་ནི་མ་སྐྱེས་པ་མ་འགགས་པ་སྟེ། འཇམ་
དཔལ་དེ་བཞིན་གཤེགས་པ་ནི་གཟོད་མ་ནས་ཡོངས་སུ་མྱ་ངན་ལས་འདས་པ་ཡིན་ནོ། །འཇམ་
དཔལ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ནི་ཡོད་པ་མ་ཡིན་
པ་སྟེ། འཇམ་དཔལ་ཇི་ལྟར་ཆར་པ་དམིགས་པ་ལས་སྤྲིན་མ་བྱུང་བ་མ་སྐྱེས་པ་མ་འགགས་པ་ཡོད་
པ་མ་ཡིན་པ་དེ་ལ་འཇིག་རྟེན་ན་སྤྲིན་ཞེས་བྱ་བར་འདོགས་པར་འབྱུང་བ་དེ་བཞིན་དུ། འཇམ་དཔལ་
ཆོས་སྟོན་པ་དམིགས་པ་ལས། དེ་བཞིན་གཤེགས་པ་མ་བྱུང་བ་དང་། མ་སྐྱེས་པ་དང༌། མ་འགགས་
པ༑ ཡོད་པ་མ་ཡིན་པ། གཟོད་མ་ཉིད་ནས་མ་སྐྱེས་པ་དེ་ལ་འཇིག་རྟེན་ན་དེ་བཞིན་གཤེགས་པ་དགྲ་
199



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
བཅོམ་པ་ཡང་དག་པར་སངས་རྒྱས་ཞེས་བྱ་བར་འདོགས་པ་བྱུང་ངོ༌། །ཞེས་གསུངས་སོ། །དོན་འདི་
ཉིད་སངས་རྒྱས་ཕལ་པོ་ཆེའི་མདོ་དང་། དེ་བཞིན་གཤེགས་པའི་ཡོན་ཏན་དང་ཡེ་ཤེས་བསམ་གྱིས་
མི་ཁྱབ་པའི་ཡུལ་ལ་འཇུག་པར་བསྟན་པའི་མདོ་ལས་ཀྱང་རྒྱ་ཆེར་གསུངས་སོ། །
སྤྲུལ་པ་བསྟན་པ་ཚངས་ཆེན་བཞིན་ཞེས་བྱ་བ་ནི། ཇི་ལྟར་སྟོང་གསུམ་འབུམ་ཕྲག་བཅུ་ལ་དབང་བསྒྱུར་བའི་)
ཚངས་པ་ཆེན་པོ་ནི་རང་གི་)ཚངས་པ་ཡི། །གནས་ གཞལ་མེད་ཁང་ནས་འཆི་འཕོ་བ་མེད་བཞིན་དུ། །འདོད་
ཁམས་ཀྱི་)ལྷ་ཡི་གནས་ནི་ཐམས་ཅད་དུ། །རང་འདྲ་བའི་སྤྲུལ་པ་ཞིག་གི་སྣང་བ་འབད་མེད་སྟོན་པ་ལྟར། །དེ་
བཞིན་ཐུབ་པ་ཆོས་སྐུ་ལས། །བསྐྱོད་པ་མེད་པར་ཁམས་ཀུན་ཏུ། །སྐལ་ལྡན་རྣམས་ལ་འབད་མེད་
པར། །སྤྲུལ་པ་དག་ནི་སྟོན་པར་མཛད། །ཇི་ལྟར་ཚངས་རྟག་གཞལ་ཡས་ཁང་ལས་མི་གཡོ་བཞིན་དུ་
སྤྲུལ་པ་)འདོད་ཁམས་ཞུགས་པ་དེ། །ལྷ་རྣམས་ཀྱིས་མཐོང་དེ་མཐོང་དེ་ནི་(ལྷའི་བུ་དེ་དག་རང་གི་འདོད་པའི་)
ཡུལ་རྩེད་མོ་དང་ལོངས་སྤྱོད་དེ་དག་ལ་དགའ་བ་སྤོང་བྱེད་ལྟར། །དེ་བཞིན་བདེ་གཤེགས་ཆོས་ཀྱི་སྐུ་ལས་
མ་བསྐྱོད་འཇིག་རྟེན་ཀུན་ཏུ་དེ། །སྐལ་ལྡན་གྱིས་མཐོང་དེ་མཐོང་དེ་ཡང་དྲི་མ་ཀུན་སེལ་བྱེད། །སྔོན་
གྱི་རང་ཉིད་སྨོན་ལམ་དང༌། །ལྷ་རྣམས་ཀྱི་ནི་དགེ་བའི་མཐུས། །ཇི་ལྟར་ཚངས་པ་འབད་མེད་
སྣང་། །རང་བྱུང་སྤྲུལ་སྐུ་དེ་བཞིན་ནོ། །འདིས་ནི་སྐལ་བ་དང་ལྡན་པ་ལ་འབད་པ་མེད་པ་ཉིད་དུ་སྣང་
བར་བསྟན་ཏོ། །སྐལ་བ་མེད་པ་ལ་མི་སྣང་བ་ལས་བརྩམས་ཏེ་ཚིགས་སུ་བཅད་པ། འཕོ་དང་
ལྷུམས་འཇུག་བལྟམ་དང་ཡབ་ཀྱི་ཁབ་གཤེགས་དང༌། །དགྱེས་རོལ་བ་དང་མངོན་པར་འབྱུང་བ་དང་)
དབེན་པར་དཀའ་བ་སྤྱོད་དང་ བྱང་ཆུབ་སྙིང་པོར་གཤེགས་ནས་བདུད་བཅོམ་དང༌། །བྱང་ཆུབ་ཆེ་བརྙེས་ཞི་
བའི་གྲོང་ཁྱེར་དུ་འཇུག་པའི་ལམ་སྟོན་དག །བསྟན་ནས་ ་མཐར་མྱ་ངན་ལས་འདའ་བའི་ཚུལ་བསྟན་ཏེ་ཐུབ་དབང་
སྐལ་མེད་མིག་གི་ལམ་མི་འགྱུར། །འདིས་ནི་གདུལ་བྱ་ཡོད་པའི་སར་མཛད་པ་བཅུ་གཉིས་བསྟན་
ནས་གདུལ་བྱ་མེད་པ་ན་མི་སྣང་བ་ཉིད་བསྟན་ཏོ། །ཚངས་ཆེན་གྱི་དཔེ་)དེའང་མདོ་ལས། འཇམ་དཔལ་
འདི་ལྟ་སྟེ་དཔེར་ན། སྟོང་གསུམ་འབུམ་ཕྲག་བཅུ་ལ་དབང་བསྒྱུར་བའི་ཚངས་པ་ཆེན་པོ་ཟིལ་གྱིས་
མི་གནོན་ཅིང་ཟིལ་གྱིས་མི་གནོན་པར་བྱེད་པ་ནི། ཉིན་གཅིག་བཞིན་དུ་རྒྱལ་ཆེན་བཞིའི་རིས་ཀྱི་
མཐར་ཐུག་པའི་བར་གྱི་ལྷའི་རིས་ཐམས་ཅད་ལ་རྣམ་པར་ལྟ་བར་བྱེད་དེ། འཇམ་དཔལ་སྟོང་གསུམ་
འབུམ་ཕྲག་བཅུ་ལ་དབང་བསྒྱུར་བའི་ཚངས་པ་ཆེན་པོ་ཟིལ་གྱིས་མི་གནོན་ཅིང་ཟིལ་གྱིས་མི་གནོན་
200



རིན་ཆེན་ཡེ་ཤེས། །
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། པོད་དང་པོ།
པར་བྱེད་པ་དེ། ལྷའི་རིས་ཐམས་ཅད་ལ་ལྟ་བར་བྱེད་པ་དེའི་ཚེ་ན། ལྷའི་རིས་ཐམས་ཅད་ཀྱི་ནང་
ན་ལྷའི་བུ་ཐམས་ཅད་རང་རང་གི་འདོད་པའི་རྩེད་མོ་དང༌། དགའ་བ་དང་ལོངས་སྤྱོད་སྤངས་ཏེ།
སིལ་སྙན་དང་ཕེག་རྡོབ་པ་དང་གླུ་དབྱངས་ཀྱི་སྒྲ་ཐམས་ཅད་ཞི་བར་བྱས་ནས། འདོད་པའི་རྩེ་
མོ་དང་དགའ་བ་དང་ལོངས་སྤྱོད་ཡིད་ལ་བྱེད་པ་བཏང་སྟེ། གུས་པ་དང་བཅས་པའི་ཐལ་མོ་སྦྱར་
ནས་ཚངས་པ་ཆེན་པོ་དེ་ལ་མིག་མི་འཛུམས་པར་ལྟ་བར་བྱེད་དོ། །ཚངས་པ་ཆེན་པོ་དེ་ཡང་གནས་
ནས་མི་གཡོ་བར་ལྷའི་བུ་ཐམས་ཅད་ཡུད་ཙམ་ཞིག་བདག་ལ་ལྟར་འཇུག་པར་བྱེད་དེ། དེའི་ཚེ་ན་
ལྷའི་བུ་དེ་དག་ཚངས་པའི་འཇིག་རྟེན་དུ་སྐྱེ་བར་འདོད་ཅིང་། དགེ་བའི་རྩ་བ་རྣམས་ཀྱང་ཚངས་
པའི་འཇིག་རྟེན་དུ་སྐྱེ་བར་བྱ་བའི་ཕྱིར་ཡོངས་སུ་བསྔོ་བར་བྱེད་དོ། །འཇམ་དཔལ་ཚངས་པ་ཆེན་
པོ་དེ་ཡང་ཚངས་པའི་གཞལ་མེད་ཁང་དེ་ནས་འཆི་འཕོ་བར་མི་བྱེད་པ་བཞིན་དུ་སྔོན་གྱི་སྨོན་ལམ་
གྱི་བྱིན་གྱིས་བརླབས་དང༌། ལྷའི་བུ་དེ་དག་གིས་སྔོན་གྱི་དགེ་བའི་རྩ་བ་བསགས་པའི་མཐུས། སྟོང་
གསུམ་འབུམ་ཕྲག་བཅུ་ལ་དབང་བསྒྱུར་བའི་ཚངས་པ་ཆེན་པོ་ཟིལ་གྱིས་མི་གནོན་ཅིང་ཟིལ་གྱིས་
མི་གནོན་པར་བྱེད་པ་གཞན་ཞིག་བྱིན་གྱིས་རློབ་པར་བྱེད་དོ། །འཇམ་དཔལ་སྤྲུལ་པའི་ཚངས་པ་
ཆེན་པོ་དེ་ཡང་། ཉིན་གཅིག་བཞིན་དུ་རྒྱལ་ཆེན་བཞིའི་ལྷའི་རིས་ཀྱི་མཐར་ཐུག་པའི་བར་གྱི་ལྷའི་
རིས་ཐམས་ཅད་ལ་རྣམ་པར་ལྟ་བར་བྱེད་དེ། འཇམ་དཔལ་དེའི་ཚེ་ན་ལྷའི་རིས་ཐམས་ཅད་ཀྱང་
ནང་ན། ལྷའི་བུ་ཐམས་ཅད་རང་རང་གི་འདོད་པའི་རྩེད་མོ་དང་དགའ་བ་དང་ལོངས་སྤྱོད་དག་
སྤངས་ཏེ། སིལ་སྙན་དང་ཕེག་རྡོབ་པ་དང་གླུ་དབྱངས་ཀྱི་སྒྲ་ཐམས་ཅད་ཞི་བར་བྱས་པས། འདོད་
པའི་རྩེད་མོ་དང་དགའ་བ་དང་ལོངས་སྤྱོད་ཡིད་ལ་བྱེད་པ་བཏང་སྟེ། གུས་པ་དང་བཅས་པས་ཐལ་
མོ་སྦྱར་ནས་ཚངས་པ་ཆེན་པོ་དེ་ལ་མིག་མི་འཛུམས་པར་ལྟ་བར་བྱེད་དོ། །སྤྲུལ་བའི་ཚངས་པ་ཆེན་
པོ་དེ་ཡང་གནས་ནས་མི་གཡོ་བར་ལྷའི་བུ་ཐམས་ཅད་ཡུད་ཙམ་ཞིག་བདག་ལ་ལྟར་འཇུག་པར་
ཡང་བྱེད་དོ། །དེའི་ཚེ་ན་ལྷའི་བུ་དེ་དག་ཀྱང་ཚངས་པའི་འཇིག་རྟེན་དུ་སྐྱེ་བར་འདོད་ཅིང་དགེ་བའི་
རྩ་བ་རྣམས་ཀྱང་ཚངས་པའི་འཇིག་རྟེན་ཏུ་སྐྱེ་བར་བྱ་བའི་ཕྱིར་ཡོངས་སུ་བསྔོ་བར་ཡང་བྱེད་དོ། །
འཇམ་དཔལ་དེ་ལ་ནི་ཚངས་པ་ཡོད་པ་མ་ཡིན་ཏེ། འཇམ་དཔལ་ཚངས་པ་ཆེན་པོ་ནི་སྟོང་པ་ཡ་མ་
རླ་མ་བྱུང་བ་ཡི་གེ་མེད་པ་སྒྲ་མེད་པ་ཡུལ་མེད་པ་དངོས་པོ་མེད་པ་བསམ་དུ་མེད་པ་མཚན་མ་མེད་
201



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
པ་སེམས་དང་ཡིད་དང་རྣམ་པར་ཤེས་པ་དང་བྲལ་བ་མ་སྐྱེས་པ་མ་འགགས་པ་ཡིན་མོད་ཀྱི། འཇམ་
དཔལ་འོན་ཀྱང་ཚངས་པ་ཆེན་པོ་དེ་ཉིད་ཀྱི་སྔོན་གྱི་དགེ་བའི་རྩ་བ་དང་སྨོན་ལམ་གྱི་བྱིན་གྱི་བརླབས་
དང༌། ལྷའི་བུ་དེ་དག་གིས་སྔོན་གྱི་དགེ་བའི་རྩ་བ་བསགས་པའི་མཐུས་ལྷའི་རིས་ཐམས་ཅད་ལ་
བལྟར་སྣང་བར་ཡང་འགྱུར་རོ། །འཇམ་དཔལ་འོན་ཀྱང་ལྷའི་བུ་དེ་དག་འདི་སྙམ་དུ། ཚངས་པ་
ཆེན་པོ་དེ་ནི། སྤྲུལ་པ་སྟོང་པ་ཡ་མ་རླ་མ་བྱུང་བ་ཡི་གེ་མེད་པ་སྒྲ་མེད་པ་ཡུལ་མེད་པ་དངོས་པོ་མེད་
པ་བསམ་དུ་མེད་པ་མཚན་མ་མེད་པ་སེམས་དང་ཡིད་དང་རྣམ་པར་ཤེས་པ་དང་བྲལ་བ། སྐྱེ་བ་
མེད་པ་འགག་པ་མེད་པ་ཡིན་ནོ་སྙམ་དུ་མི་སེམས་སོ། །འཇམ་དཔལ་དེ་བཞིན་དུ་དེ་བཞིན་གཤེགས་
པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱང་སྟོང་པ་ཡ་མ་རླ་མ་བྱུང་བ་ཡི་གེ་མེད་པ་
སྒྲ་མེད་པ་ཡུལ་མེད་པ་དངོས་པོ་མེད་པ་བསམ་དུ་མེད་པ་མཚན་མ་མེད་པ་སེམས་དང་ཡིད་དང་
རྣམ་པར་ཤེས་པ་དང་བྲལ་བ་མ་སྐྱེས་པ་མ་འགགས་པ་ཡིན་མོད་ཀྱི། འཇམ་དཔལ་འོན་ཀྱང་དེ་
བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱི་སྔོན་བྱང་ཆུབ་སེམས་
དཔའི་སྤྱོད་པའི་སྨོན་ལམ་གྱི་བྱིན་གྱི་བརླབས་དང་། བྱང་ཆུབ་སེམས་དཔའ་ལས་དང་པོ་པ་རྣམས་
དང༌། ཉན་ཐོས་དང་རང་སངས་རྒྱས་ཀྱི་ཐེག་པ་ལ་ཡང་དག་པར་ཞུགས་པ་རྣམས་དང་། བྱིས་པ་སོ་
སོའི་སྐྱེ་བོ་ཐམས་ཅད་ཀྱི་དགེ་བའི་རྩ་བ་བསགས་པའི་མཐུས། དེ་བཞིན་གཤེགས་པ་གནས་ནས་
མི་གཡོ་བཞིན་དུ་མཚན་བརྒྱ་སྟོང་གིས་ལེགས་པར་བརྒྱན་པ་འཇིག་རྟེན་ན་གཟུགས་བརྙན་བཞིན་
དུ་ཀུན་ཏུ་སྣང་ངོ༌། །འཇམ་དཔལ་བྱང་སེམས་ལས་དང་པོ་པ་རྣམས་དང་། ཉན་ཐོས་དང་རང་སངས་
རྒྱས་ཀྱི་ཐེག་པ་པ་ཐམས་ཅད་དང༌། བྱིས་པ་སོ་སོའི་སྐྱེ་བོ་ཐམས་ཅད་ནི་འདི་སྙམ་དུ་དེ་བཞིན་
གཤེགས་པ་ནི་སྟོང་པ་ཡ་མ་རླ་མ་བྱུང་བ་ཡི་གེ་མེད་པ་སྒྲ་མེད་པ་ཡུལ་མེད་པ་དངོས་པོ་མེད་པ་བསམ་
དུ་མེད་པ་སེམས་དང་ཡིད་དང་རྣམ་པར་ཤེས་པ་དང་བྲལ་བ། མ་སྐྱེས་པ་མ་འགགས་པ་ཡིན་པར་
མི་སེམས་མོད་ཀྱི། འཇམ་དཔལ་འོན་ཀྱང་དེ་བཞིན་གཤེགས་པ་ནི་སྤྱོད་ལམ་ཐམས་ཅད་དུ་དེ་བཞིན་
གཤེགས་པའི་སྐུ་མཚན་བརྒྱ་སྟོང་གིས་ལེགས་པར་བརྒྱན་པ་ལས། སེམས་ཅན་མོས་པ་སྣ་ཚོགས་
ཐ་དད་པ་རྣམས་ལ་ཆོས་སྟོན་པ་ཆེན་པོ་འབྱུང་བར་ཡང་བྱེད་དོ། །ཆོས་བསྟན་པ་དེ་ཡང་སེམས་
ཅན་ཐམས་ཅད་ཀྱི་གནོད་པ་དང་འཁྲུག་པ་དང་ཉེ་བའི་ཉོན་མོངས་པ་ཐམས་ཅད་ཉེ་བར་ཞི་བར་
202



རིན་ཆེན་ཡེ་ཤེས།
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། ། པོད་དང་པོ།
བྱེད་པར་འགྱུར་ཏེ། དེ་བཞིན་གཤེགས་པ་ནི་དེ་ལ་ཡང་ཐམས་ཅད་དུ་མཉམ་ཞིང་བཏང་སྙོམས་ལ་
རྣམ་པར་མི་རྟོག་ཅིང་བྱེ་བྲག་མི་འབྱེད་དེ། འཇམ་དཔལ་རྣམ་གྲངས་དེས་ཀྱང་འདི་ལྟར་སྐྱེ་བ་མེད་
པ་དང་འགག་པ་མེད་པ་ཞེས་བྱ་བ་དེ་ནི་དེ་བཞིན་གཤེགས་པའི་ཚིག་བླ་དྭགས་ཡིན་པར་རིག་པར་
བྱའོ་ཞེས་པ་དང་། སངས་རྒྱས་ཕལ་པོ་ཆེའི་མོད་ལས་ཀྱང༌། ཚངས་པ་ཇི་ལྟར་ཚངས་པའི་གནས་
ནས་མ་གཡོས་ཀྱང༌། །སྟོང་གསུམ་ཚངས་གནས་ཀུན་ཏུ་རང་གི་ལུས་ཀྱང་སྟོན། །ལྷ་དང་མི་རྣམས་
རང་གི་ལུས་ཀྱི་དབང་དུ་བྱེད། །ཚངས་པ་རང་གི་ལུས་ཀྱང་ཐ་དད་བྱེད་པ་མིན། །དེ་བཞིན་ཆོས་རྣམས་
ཀུན་ལ་མངའ་གྱུར་སྟོན་པ་ཡང་། །ཕྱོགས་བཅུ་ཀུན་ཏུ་སྐུ་གཟུགས་སྟོན་མཛད་དེ། །དཔེ་ཟླ་མེད་པ་
རྣམས་ཀྱི་སྐུ་ལ་དབྱེ་བ་མེད། །མི་རྣམས་ཀུན་ཀྱང་སོ་སོ་སྟོན་པ་མངོན་གྱུར་ཤེས། །ཞེས་སོ། །དེར་
མ་ཟད་གསུང་རྟོག་མེད་ཀྱི་དཔེའང་ཚངས་པའི་སྒྲ་དབྱངས་ལ་བྱས་ནས་གསུངས་ཏེ། ཇི་ལྟར་ཚངས་
པའི་སྟན་ལས་མ་གཡོས་པར། །སྒྲ་དབྱངས་གཅིག་བརྗོད་ཚངས་པ་བསམ་ཡས་དགའ་བར་བྱེད། །
འོན་ཀྱང་ཚངས་པའི་དབྱངས་དེ་འཁོར་གྱི་ཕྱིར་མི་འབྱུང་། །འཁོར་རྣམས་ཇི་སྙེད་ཐམས་ཅད་ཁོང་
དུ་ཆུད་པར་བྱེད། །སྟོབས་བཅུ་ལེགས་མངའ་སངས་རྒྱས་གདན་བཞུགས་ཤིང༌། །གསུང་གཅིག་
ཆོས་དབྱིངས་མ་ལུས་བཀང་སྟེ་རབ་ཏུ་སྒྲོགས། །འཁོར་ལས་མི་འདའ་སངས་རྒྱས་སེར་སྣ་མངའ་
བ་མིན། །སེམས་ཅན་དད་དང་བྲལ་བས་རྒྱལ་བའི་གསུང་མི་ཐོས། །ཞེས་སོ། །
ཡེ་ཤེས་སྤྲོ་བ་ཉི་མ་བཞིན་ཤེས་བྱ་བ་ནི། ཇི་ལྟར་ཉི་མས་གདུངས་པའི་དུས་གཅིག་ཚེ་ཉིད་ལ། །
པད་སོགས་རྒྱས་དང་ཀུ་མུ་ད་ནི་རབ་ཟུམ་པ། །ཆུ་སྐྱེས་བྱེ་དང་ཟུམ་པའི་ཡོན་ཏན་སྐྱོན་དག་ལ། །
ཉི་མ་རྟོག་མེད་འདིར་ནི་འཕགས་པའི་ཉི་དེ་བཞིན། །སེམས་ཅན་གྱི་ཁམས་ནི་རྣམ་པ་གཉིས་ཏེ།
གདུལ་བྱ་དང་། གདུལ་བྱ་མ་ཡིན་བའོ། །དེ་ལ་གདུལ་བྱ་ནི་སྣོད་དུ་གྱུར་པ་དེའི་དབང་དུ་བྱས་པ་སྟེ།
པད་མ་ལྟ་བུ་དང་ཆུ་དང་བའི་སྣོད་ལྟ་བུའོ། །གདུལ་བྱ་མ་ཡིན་པ་ནི་སྣོད་མ་ཡིན་པའི་དབང་དུ་བྱས་
པ་སྟེ། ཀུན་མུ་ཏ་ལྟ་བུ་དང་། ཆུའི་སྣོད་ཆག་པ་ལྟ་བུའོ། །
དེ་ཉིད་ཀྱི་དོན་རྒྱས་པར་བཤད་པ་ནི། ཇི་ལྟར་ཉི་མ་རྟོག་མེད་པ། །རང་འོད་ཅིག་ཅར་སྤྲོས་པ་
ཡིས། །པད་མ་རྒྱས་པར་བྱེད་པ་དང་། ། གཞན་དག་སྨིན་པར་བྱེད་པ་ལྟར། །དེ་བཞིན་དེ་བཞིན་
གཤེགས་པ་ཡི། །ཉི་མ་དམ་ཆོས་འོད་ཟེར་དག །གདུལ་བྱའི་སྐྱེ་བོ་པད་མ་ལ། །རྣམ་པར་རྟོག་པ་
203



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
མེད་པར་འཇུག །རྣམ་པར་མི་རྟོག་པར་དོན་མཛད་པ་ཉིད་ནི། ཆོས་དང་གཟུགས་ཀྱི་སྐུ་དག་ནི། །
བྱང་ཆུབ་སྙིང་པོའི་མཁར་ཤར་བ། །ཀུན་མཁྱེན་ཉི་མ་འགྲོ་བར་ནི། །ཡེ་ཤེས་འོད་ཟེར་སྤྲོ་བར་མཛད། །
གདུལ་བྱ་དག་པ་ལ་སྣང་བ་ཉིད་ནི། གང་ཕྱིར་གདུལ་བྱ་དག་པ་ཡིས། །ཆུ་ཡི་སྣོད་ནི་ཐམས་ཅད་ལ། །
བདེ་གཤེགས་ཉི་མའི་གཟུགས་བརྙན་ནི། །དཔག་ཏུ་མེད་པ་གཅིག་ཅར་འཆར། །ཞེས་སོ། །དེ་
ལྟར་སངས་རྒྱས་རྣམས་ཉི་མ་བཞིན་དུ་རྣམ་པར་རྟོག་པ་མེད་པ་ཡིན་ཡང་སེམས་ཅན་གྱི་ཚོགས་རྣམ་
པ་གསུམ་ལ་སྟོན་པ་དང་འདོམས་པ་ལ་འཇུག་པའི་ཚུལ་གྱི་དབང་དུ་བྱས་ཏེ་རི་མཐོ་བ་དང་བར་
མ་དང༌། དམན་པ་ལ་རིམ་གྱིས་འཇུག་པ་དང་འདྲ་བ་ཉིད་ནི། རྟག་ཏུ་ཐམས་ཅད་ལ་ཁྱབ་པ། །ཆོས་
དབྱིངས་ནམ་མཁའི་དཀྱིལ་དུ་ནི། །སངས་རྒྱས་ཉི་མ་གདུལ་བྱ་ཡི། །རི་ལ་ཇི་ལྟར་འོས་པར་འབབ། །
ཇི་ལྟར་རྒྱ་ཆེན་འོད་ཟེར་སྟོང་ལྡན་ཉི་ཤར་འདིར། །འཇིག་རྟེན་ཀུན་ཏུ་སྣང་བར་བྱས་ནས་རིམ་གྱིས་
ནི༑ ༑མཆོག་དང་བར་མ་དམན་པའི་རི་ལ་འབབ་དེ་བཞིན། །རྒྱལ་བའི་ཉི་མ་སེམས་ཅན་ཚོགས་ལ་
རིམ་གྱིས་འབབ། །འོད་ཀྱི་དཀྱིལ་འཁོར་ཉི་མ་ལས་ཁྱད་པར་དུ་གྱུར་པ་ནི། (སངས་རྒྱས་ཀྱི་ཞིང་ཁམས་)
ཀུན་ཀྱི་ནམ་མཁའི་མཐིལ་(ཁྱབ་པར་སྤྲོ་བའི་ནུས་པ་)ཉི་མ་ལ་མེད་ལ། །མི་ཤེས་མུན་བཀབ་བསལ་ནས་)
ཤེས་བྱའི་དོན་སྟོན་པ་ཡང་མིན། །ཐུགས་རྗེའི་བདག་ཉིད་སྣ་ཚོགས་མདོག་བཀྱེ་འོད་ཚོགས་ཀྱིས། །
གསལ་བ་དག་ནི་འགྲོ་ལ་ཤེས་བྱའི་དོན་སྟོན་མཛད། །ཇི་ལྟར་མཛད་ན་)སངས་རྒྱས་གྲོང་དུ་གཤེགས་
ཚེ་མིག་དང་མི་ལྡན་པ་ཡི་སྐྱེ་བོ་རྣམས་ཀྱིས་གཟུགས)། །མཐོང་ཞིང་འོན་པས་སྒྲ་ཐོས་པ་ལ་སོགས་པ་དོན་མེད་
ཚོགས་བྲལ་ཞིང་》དོན་དེ་དང་དེ་མཐོང་བ་ལས་ནི་མྱོང་བ་དང་། །གཏི་མུག་གིས་མདོངས་སྲིད་པའི་
མཚོར་ལྷུང་ལྟ་བའི་མུན་པས་བསྒྲིབས་པ་རྣམས། །སངས་རྒྱས་ཉི་མའི་འོད་ཀྱིས་བློ་སྣང་མ་མཐོང་
བའི་གནས་མཐོང་འགྱུར། །དཔེ་དོན་འདི་ཉིད་མདོ་ལས། འཇམ་དཔལ་འདི་ལྟ་སྟེ་དཔེར་ན། ཉི་
མའི་དཀྱིལ་འཁོར་གྱི་འོད་ཟེར་དག་ནི་འཛམ་བུའི་གླིང་དུ་དང་པོ་ཁོ་ནར་རིའི་དབང་པོ་ཆེན་པོ་
རྣམས་སྣང་བར་བྱེད་དོ། །དེའི་འོག་ཏུ་རི་ཁོར་ཡུག་དང་ཁོར་ཡུག་ཆེན་པོ་རྣམས་སྣང་བར་བྱེད་དོ། །
དེའི་འོག་ཏུ་རི་ཆེན་པོ་གཞན་དག་སྣང་བར་བྱེད་དོ། །དེའི་འོག་ཏུ་རི་ནག་པོ་རྣམས་སྣང་བར་
བྱེད་དོ། །དེའི་འོག་ཏུ་ས་ཕྱོགས་མཐོན་པོ་མཐོན་པོ་དག་སྣང་བར་བྱེད་དོ། །དེའི་འོག་ཏུ་འཛམ་
བུའི་གླིང་འདིའི་ས་ཕྱོགས་དམའ་བ་དག་ཀྱང་སྣང་བར་བྱེད་དོ། །འཇམ་དཔལ་འོན་ཀྱང་ཉི་མའི་འོད་
204



རིན་ཆེན་ཡེ་ཤེས།
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། ། པོད་དང་པོ།
ཟེར་དེ་དག་ནི་རྟོག་པར་མི་བྱེད་རྣམ་པར་རྟོག་པར་མི་བྱེད། སེམས་པར་མི་བྱེད་རྣམ་པར་སེམས་
པར་མི་བྱེད་དེ། འཇམ་དཔལ་ཉི་མའི་འོད་ཟེར་རྣམས་ནི་སེམས་དང་ཡིད་དང་རྣམ་པར་ཤེས་པ་དང་
བྲལ་བ། མ་སྐྱེས་པ་མ་འགགས་པ། མཚན་ཉིད་མེད་པ་མཚན་ཉིད་དང་བྲལ་བ། ཡིད་ལ་བྱེད་པ་
མེད་པ་ཡིད་ལ་བྱེད་པ་དང་བྲལ་བ། སྤྲོས་པ་མེད་པ་སྤྲོས་པ་དང་བྲལ་བ། ཡོངས་སུ་གདུང་བ་མེད་
པ་ཡོངས་སུ་གདུང་བ་དང་བྲལ་བ། ཚུ་རོལ་ན་གནས་པ་མ་ཡིན་པ། ཕ་རོལ་ན་གནས་པ་མ་ཡིན་པ།
མཐོ་བ་མ་ཡིན། དམའ་བ་མ་ཡིན། བཅིངས་པ་མ་ཡིན། གྲོལ་བ་མ་ཡིན། ཤེས་པ་དང་ལྡན་པ་མ་
ཡིན། ཤེས་པ་དང་མི་ལྡན་པ་མ་ཡིན། ཉོན་མོངས་པ་དང་བཅས་པ་མ་ཡིན། ཉོན་མོངས་པ་མེད་པ་
མ་ཡིན། བདེན་པ་སྨྲ་བ་མ་ཡིན། བརྫུན་པ་སྨྲ་བ་མ་ཡིན། ཕ་རོལ་ན་མ་ཡིན། ཚུ་རོལ་ན་མ་ཡིན།
འགྲམ་ན་མ་ཡིན། གཤོང་ན་མ་ཡིན། ཐང་ན་མ་ཡིན། ཆུ་བོ་ལ་མ་ཡིན། རྟོག་གེའི་སྤྱོད་ཡུལ་མ་ཡིན།
རྟོག་གེ་མ་ཡིན་པའི་སྤྱོད་ཡུལ་མ་ཡིན། གཟུགས་ཅན་མ་ཡིན། གཟུགས་མེད་པ་མ་ཡིན་མོད་ཀྱི།
འཇམ་དཔལ་འོན་ཀྱང་ས་གཞི་མཐོ་བ་དང་དམའ་བ་དང་བར་མའི་བྱེ་བྲག་གིས་སྣང་བ་ཆེན་པོ་དང་
ཆུང་ངུ་དང་བར་མའི་འོད་ཟེར་སྣ་ཚོགས་སྣང་བར་འགྱུར་རོ། །འཇམ་དཔལ་དེ་བཞིན་དུ་དེ་བཞིན་
གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱང་རྟོག་པར་མི་བྱེད་རྣམ་པར་
རྟོག་པར་མི་བྱེད་སེམས་ པར་མི་བྱེད་རྣམ་པར་སེམས་པར་མི་བྱེད་དེ། འཇམ་དཔལ་དེ་བཞིན་
གཤེགས་པ་ནི་སེམས་དང་ཡིད་དང་རྣམ་པར་ཤེས་པ་དང་བྲལ་བ། མ་སྐྱེས་པ་མ་འགགས་པ།
མཚན་ཉིད་མེད་པ་མཚན་ཉིད་དང་བྲལ་བ། ཡིད་ལ་བྱེད་པ་མེད་པ་ཡིད་ལ་བྱེད་པ་དང་བྲལ་བ།
སྤྲོས་པ་མེད་པ་སྤྲོས་པ་དང་བྲལ་བ། ཡོངས་སུ་གདུང་བ་མེད་པ་ཡོངས་སུ་གདུང་བ་དང་བྲལ་བ།
ཚུལ་རོལ་ན་གནས་པ་མ་ཡིན། ཕ་རོལ་ན་གནས་པ་མ་ཡིན། མཐོ་བ་མ་ཡིན། དམའ་བ་མ་ཡིན།
བཅིངས་པ་མ་ཡིན། གྲོལ་བ་མ་ཡིན། ཤེས་པ་དང་ལྡན་པ་མ་ཡིན། ཤེས་པ་དང་མི་ལྡན་པ་མ་ཡིན།
ཉོན་མོངས་པ་དང་བཅས་པ་མ་ཡིན་ཉོན་མོངས་པ་མེད་པ་མ་ཡིན། བདེན་པ་གསུང་བ་མ་ཡིན།
བརྫུན་པ་གསུང་བ་མ་ཡིན། ཚུལ་རོལ་ན་མ་ཡིན། ཕ་རོལ་ན་མ་ཡིན། འགྲམ་ན་མ་ཡིན། གཤོང་
ན་མ་ཡིན། ཐང་ལ་མ་ཡིན། ཆུ་བོ་ན་མ་ཡིན། ཐམས་ཅད་མཁྱེན་པ་མ་ཡིན། ཐམས་ཅད་མི་མཁྱེན་
པ་མ་ཡིན། རྟོག་གེ་མ་ཡིན། རྟོག་གེ་མེད་པ་མ་ཡིན། སྤྱོད་པ་མ་ཡིན། སྤྱོད་པ་མེད་པ་མ་ཡིན། ཀུན་
205



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
འབྱུང་བ་མ་ཡིན། དྲན་པ་དང་ལྡན་པ་མ་ཡིན། དྲན་པ་དང་མི་ལྡན་པ་མ་ཡིན། སེམས་པ་མ་ཡིན།
སེམས་པ་མེད་པ་མ་ཡིན། ཡིད་མ་ཡིན། ཡིད་མེད་པ་མ་ཡིན། སྒྲ་སྐད་མ་ཡིན། སྒྲ་སྐད་མེད་པ་མ་
ཡིན། མིང་མ་ཡིན། མིང་མེད་པ་མ་ཡིན། གཟུགས་མ་ཡིན། གཟུགས་མེད་པ་མ་ཡིན། བརྗོད་པ་
མ་ཡིན། བརྗོད་དུ་མེད་པ་མ་ཡིན། གདགས་པ་མ་ཡིན། གདགས་སུ་མེད་པ་མ་ཡིན། བལྟར་སྣང་
བ་མ་ཡིན། བལྟར་མི་སྣང་བ་མ་ཡིན། ཚུལ་མ་ཡིན། ཚུལ་མེད་པ་མ་ཡིན། ལམ་སྟོན་པ་མ་ཡིན།
ལམ་མི་སྟོན་པ་མ་ཡིན། འབྲས་བུ་ཐོབ་པ་མ་ཡིན། འབྲས་བུ་མ་ཐོབ་པ་མ་ཡིན། རྟོགས་པ་མེད་པ་
མ་ཡིན། རྟོག་པ་དང་བྲལ་བ་མ་ཡིན། རྟོག་པ་དང་མ་བྲལ་བ་མ་ཡིན་མོད་ཀྱི། འཇམ་དཔལ་འོ
ཀྱང་དེ་བཞིན་གཤེགས་པ་ཉི་མའི་དཀྱིལ་འཁོར་གྱི་ཡེ་ཤེས་ཀྱི་འོད་ཟེར་དེ་དག་ནི་ཁམས་གསུམ་
པོ་དེ་དག་ཏུ་ཆོས་ཀྱི་དབྱིངས་མཐའ་དང་དབུས་མེད་པ་དག་ལ་ཐོགས་པ་མེད་པའི་འོད་ཟེར་དག་
གཏོང་བར་མཛད་ཅིང་། ཡེ་ཤེས་ཀྱི་འོད་ཟེར་བཏང་བ་དག་གིས་ཀྱང་། བྱང་ཆུབ་སེམས་དཔའ་དང་
པོ་ཁོ་ནར་བྱང་ཆུབ་སེམས་དཔའ་ལྷག་པའི་བསམ་པའི་རིའི་དབང་པོ་རྒྱལ་པོ་ཆེན་པོ་ལྟ་བུ་དང་
ལྡན་པ་རྣམས་ཀྱི་ལུས་ལ་འབབ་པར་འགྱུར་རོ། །དེའི་འོག་ཏུ་རང་སངས་རྒྱས་ཀྱི་ཐེག་པ་ལ་ཞུགས་
པ་རྣམས་ཀྱི་ལུས་ལ་འབབ་པར་འགྱུར་རོ། །དེའི་འོག་ཏུ་ཉན་ཐོས་ཀྱི་ཐེག་པ་ལ་ཡང་དག་པར་
ཞུགས་པ་རྣམས་ཀྱི་ལུས་ལ་འབབ་པར་འགྱུར་རོ། །དེའི་འོག་ཏུ་ལྷག་པའི་བསམ་པ་དགེ་བ་དང་
མོས་པ་ཇི་ལྟ་བ་དང་ལྡན་པ་རྣམས་ཀྱི་ལུས་ལ་འབབ་པར་འགྱུར་རོ། །དེའི་འོག་ཏུ་དེ་བཞིན་གཤེགས་
པའི་ཉི་མའི་དཀྱིལ་འཁོར་གྱི་ཡེ་ཤེས་ཀྱི་འོད་ཟེར་དེ་དག ཐ་ན་སེམས་ཅན་ལོག་པ་ཉིད་དུ་ངེས་
པའི་སེམས་ཀྱི་རྒྱུད་དང་ལྡན་པ་རྣམས་ཀྱི་ལུས་ལ་འབབ་པར་འགྱུར་ཞིང་། དེ་དག་ལ་མོས་པའི་རྒྱུ་
ཡང་དག་པར་བསྐྱེད་པས་ཕན་འདོགས་པ་དང༌། དགེ་བའི་ཆོས་རྣམས་ཀྱི་ཡང་དག་པར་འཕེལ་
བར་ཡང་བྱེད་དོ། །འཇམ་དཔལ་དེ་བཞིན་གཤེགས་པ་དེ་ནི་དེ་དག་ལ་ཡང་ཐམས་ཅད་དུ་མཉམ་
ཞིང་བཏང་སྙོམས་ལ། རྣམ་པར་མི་རྟོག་ཅིང་བྱེ་བྲག་མེད་དེ། འཇམ་དཔལ་དེ་བཞིན་གཤེགས་པ་
ཉི་མའི་དཀྱིལ་འཁོར་གྱི་ཡེ་ཤེས་ཀྱི་འོད་ཟེར་ནི་འདི་སྙམ་དུ། བདག་གིས་སེམས་ཅན་འདི་ལ་ནི་
ཆོས་རྒྱ་ཆེན་པོ་བསྟན་པར་བྱའོ། །འདི་ལ་བསྟན་པར་མི་བྱའོ་སྙམ་དུ་མི་སེམས་ལ་འདི་སྙམ་དུ་སེམས་
ཅན་འདི་ནི་རྒྱ་ཆེན་པོ་ལ་མོས་པ་ཡིན་ནོ། །འདི་ནི་བར་པ་ལ་མོས་པ་ཡིན་ནོ། །འདི་ནི་ཉན་ཐོས་ཀྱི་
206



རིན་ཆེན་ཡེ་ཤེས། །
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། 1:|: པོད་དང་པོ།
ཐེག་པ་ལ་མོས་པ་ཡིན་ནོ། །འདི་ནི་བསམ་པ་དགེ་བ་ཡིན་ནོ། །འདི་ནི་དམན་པ་དང་ལོག་པ་ལ་
མོས་པ་ཡིན་ནོ་སྙམ་དུ་རྣམ་པར་རྟོག་པར་ཡང་མི་བྱེད་དོ། །འཇམ་དཔལ་དེ་བཞིན་གཤེགས་པ་ནི་
འདི་སྙམ་དུ། སེམས་ཅན་འདི་ནི་རྒྱ་ཆེན་པོ་ལ་མོས་པ་ཡིན་གྱི་འདི་ལ་ནི་ཐེག་པ་ཆེན་པོ་བསྟན་པར་
བྱའོ། །འདི་ནི་ལྷག་པའི་བསམ་པ་བར་མ་ལས་མོས་པ་ཡིན་གྱིས། འདི་ལ་ནི་རང་སངས་རྒྱས་ཀྱི་
ཐེག་པ་བསྟན་པར་བྱའོ། །འདི་ནི་ཉན་ཐོས་ཀྱི་ཐེག་པ་ལ་མོས་པ་ཡིན་གྱི་འདི་ལ་ནི་ཉན་ཐོས་ཀྱི་
ཐེག་པ་བསྟན་པར་བྱའོ། །སེམས་ཅན་བསམ་པ་དགེ་བ་རྣམས་ཀྱི་བསམ་པ་རྟོགས་པར་བྱས་ནས་
བསམ་པ་རྣམ་པར་སྦྱང་བར་བྱའོ། །སེམས་ཅན་ལོག་པ་ཉིད་ལ་མོས་པའི་བར་དག་ནི་ལྟ་བ་དྲང་
པོར་བྱས་ཤིང་ཇི་ལྟར་རྗེས་སུ་མཐུན་པའི་ཆོས་བསྟན་པར་བྱའོ་སྙམ་དུ་ཡང་མི་སེམས་ཏེ། དེ་བཞིན་
གཤེགས་པ་ཉི་མའི་དཀྱིལ་འཁོར་གྱི་ཡེ་ཤེས་ཀྱི་འོད་ཟེར་སྣང་བ་ནི་དེ་ལྟར་རྣམ་པར་རྟོག་པར་མི་
བྱེད་དོ། །དེ་ཅིའི་ཕྱིར་ཞེ་ན། དེ་བཞིན་གཤེགས་པ་ཉི་མའི་དཀྱིལ་འཁོར་གྱི་ཡེ་ཤེས་ཀྱི་འོད་ཟེར་
སྣང་བ་ནི་རྟོག་པ་དང་རྣམ་པར་རྟོག་པ་དང་ཡོངས་སུ་རྟོག་པ་དང་སྤྲོས་པ་ཐམས་ཅད་ཡང་དག་པར་
རྒྱུན་ཆད་པ་ཡིན་པའི་ཕྱིར་རོ། །འཇམ་དཔལ་འོན་ཀྱང་སེམས་ཅན་རྣམས་ཀྱི་དགེ་བའི་བསམ་པའི་
རྒྱུད་སྣ་ཚོགས་པ་དག་ལ། དེ་བཞིན་གཤེགས་པའི་ཉི་མའི་དཀྱིལ་འཁོར་གྱི་ཡེ་ཤེས་ཀྱི་འོད་ཟེར་གྱི་
སྣང་བ་སྣ་ཚོགས་དག་འབྱུང་བར་འགྱུར་རོ། །ཞེས་པ་དང་། སངས་རྒྱས་ཕལ་པོ་ཆེ་ལས་ཀྱང་། ཇི་
ལྟར་འཛམ་བུའི་གླིང་དུ་ཉི་མ་འཆར་གྱུར་ཚེ། །མུན་པ་མ་ལུས་སེལ་ཞིང་རབ་ཏུ་སྣང་བ་བྱེད། །ཤིང་
དང་པད་མའི་ནགས་ཚལ་ས་རྣམས་གར་བབ་པའི། །སྣ་ཚོགས་གནས་ཀྱིས་སེམས་ཅན་ཐམས་ཅད་
ཉེ་བར་འཚོ། །དེ་བཞིན་རྒྱལ་བའི་ཉི་མས་སེམས་ཅན་ཀུན་འཚོ་སྟེ། །ལྷ་མི་འཇིག་རྟེན་རྣམས་ཀྱི་
དགེ་རྩ་ལ། །མུན་པའི་ཐིབས་པོ་སྩལ་ཅིང་ཤེས་རབ་སྣང་གྱུར་པས། །མི་ཡི་དབང་པོ་མཆོག་མཐོང་
བདེ་བ་ཐམས་ཅད་འཐོབ། །ཉི་མའི་འོད་ཟེར་ཐོག་མར་རི་རབ་ཁོར་ཡུག་ལ། །ཤར་ནས་དེའི་འོག་
ཏུ་རི་བོ་མང་ལ་འཆར། །དེ་ནས་ས་སྟེངས་འདི་ཡི་ཕྱོགས་རྣམས་མཐོ་མཐོ་ལ། །དེ་ནས་ས་སྟེང་དམའ་
བའི་ཕྱོགས་རྣམས་སྣང་བར་བྱེད། །བདེ་གཤེགས་འོད་ཟེར་ཐོག་མར་རྒྱལ་སྲས་ལུས་ལ་འཆར། །
དེ་ཡི་འོག་ཏུ་རང་རྒྱལ་ཐེག་ལ་གནས་པར་འཆར། །དེ་ནས་དབང་བསྒྱུར་དེ་ནས་སློབ་པའི་རྣམས་
ལ་འཆར། །དེ་ནས་མ་ལུས་འགྲོར་འཆར་སངས་རྒྱས་རྟོག་མི་མངའ། །མིག་དང་མི་ལྡན་ཉི་མ་ཀུན་
207



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
ཏུ་སྣང་མི་མཐོང༌། །འོན་ཀྱང་ཉི་མའི་གྲངས་ཀྱིས་དེ་དག་ཉེ་བར་འཚོ། །བཀྲེས་པ་སྤོང་ཞིང་ལུས་ལ་
ཤིན་ཏུ་ལྷམ་པར་བྱེད། །དེ་ལྟར་སེམས་ཅད་ཐམས་ཅད་ཉི་མས་ཉེ་བར་འཚོ། །དད་དང་མི་ལྡན་
སངས་རྒྱས་ཉི་མ་མི་མཐོང་སྟེ། །འོན་ཀྱང་རྒྱལ་བའི་བྱིན་གྱིས་དེ་ཡང་ཉེ་བར་འཚོ། །རྒྱལ་བའི་མཚན་
ཐོས་བདེ་གཤེགས་འོད་ལ་རེག་གྱུར་ཀྱང༌། །དེ་ལ་བྱང་ཆུབ་གོ་འཕང་བར་གྱི་རྒྱུར་འགྱུར་རོ། །ཞེས་
གསུངས་ལ། དེ་བཞིན་གཤེགས་པའི་ཡོན་ཏན་དང་ཡེ་ཤེས་བསམ་གྱིས་མི་ཁྱབ་པའི་ཡུལ་ལ་
འཇུག་པ་ལས་ཀྱང་གསལ་བར་གསུངས་སོ། །
ཐུགས་རྟོག་མེད་ཡིད་བཞིན་གྱི་ནོར་བུ་བཞིན། ཞེས་བྱ་བ་ནི། ཇི་ལྟར་ཡིད་བཞིན་ནོར་བུ་ནི། །
རྟོག་པ་མེད་ཀྱང་ཅིག་ཅར་དུ། །སྤྱོད་ཡུལ་གནས་པ་རྣམས་ཀྱི་ནི། །བསམ་ཀུན་སོ་སོར་རྫོགས་བྱེད་
ལྟར། །དེ་བཞིན་སངས་རྒྱས་ཡིད་བཞིན་ལ། ། བརྟེན་ནས་བསམ་པ་ཐ་དད་རྣམས། །སྣ་ཚོགས་ཆོས་
ནི་ཐོས་གྱུར་ཀྱང་། །དེ་ནི་དེ་ལ་རྣམ་མི་རྟོག །ཅེས་བྱ་བ་འདིས་ནི་རྣམ་པར་རྟོག་པ་མེད་བཞིན་དུ་
བསམ་པ་ཐམས་ཅད་སོ་སོར་རྫོགས་པར་བྱེད་པ་ཉིད་བསྟན་ཏོ། །ཇི་ལྟར་ནོར་བུ་རིན་ཆེན་རྟོག་
མེད་འདོད་པའི་ནོར། །འབད་པ་མེད་པར་གཞན་པ་དག་ལ་རབ་སྟེར་ལྟར། །དེ་བཞིན་ཐུབ་པ་
འབད་མེད་ཇི་ལྟར་འོས་པར་ནི། །གཞན་གྱི་དོན་དུ་སྲིད་པ་ཇི་སྲིད་རྟག་ཏུ་བཞུགས། །འདིས་ནི་
རྩོལ་བ་མེད་པ་དང་དུས་ཀྱི་ཁྱད་པར་གཉིས་བསྟན་ཏོ། །
དེ་བཞིན་གཤེགས་པ་འབྱུང་བ་རྙེད་པར་དཀའ་ཞེས་བྱ་བ་ནི། གང་ཕྱིར་རྒྱ་མཚོ་འམ་ས་འོག་
(ན་གནས་པའི་ཕྱིར་དེ་ལ་འདོད་པ་པའམ་དོན་དུ་གཉེར་བ་ཙམ་གྱིས། །ཇི་ལྟར་ནོར་བུ་བཟང་པོ་འགྲོ་བ་)འདིར་
རབ་རྙེད་དཀའ། །དེ་བཞིན་འགྲོ་བ་ཤིན་ཏུ་སྐལ་ངན་ཉོན་མོངས་ཟིན་པའི། །ཡིད་ཅན་རྣམས་ཀྱི་འདིར་
བདེ་གཤེགས་མཐོང་བ་རྙེད་དཀར་ཤེས་པར་བྱ། །འདིས་ནི་སྐལ་བ་དང་མི་ལྡན་པ་རྣམས་ཀྱིས་སངས་
རྒྱས་མཐོང་བ་རྙེད་པར་དཀའ་བ་ཉིད་བསྟན་ཏོ། །
ཡིད་བཞིན་གྱི་ནོར་བུའི་དཔེ་དོན་འདི་ནི་མདོ་ལས་འཇམ་དཔལ་འདི་ལྟ་སྟེ་དཔེར་ན། རྒྱ་མཚོ་
ཆེན་པོའི་ནང་ན་ནོར་བུ་རིན་པོ་ཆེ་ཆེན་པོ་བསམ་པ་ཐམས་ཅད་ཡོངས་སུ་རྫོགས་པར་བྱེད་པ་ཞེས་
བྱ་བ་ཞིག་ཡོད་དེ། དེ་རྒྱལ་མཚན་གྱི་རྩེ་མོ་ལ་བཏགས་ན། དེ་ལ་སེམས་ཅན་གང་གི་བསམ་པ་ཅི་
འདྲ་བ་དེ་ལྟ་བུའི་སྒྲ་འབྱུང་བར་སེམས་ཅན་རྣམས་ཀྱིས་ཀུན་ཏུ་ཤེས་ཀྱང་ནོར་བུ་རིན་པོ་ཆེ་ཆེན་པོ་
208



རིན་ཆེན་ཡེ་ཤེས། །
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། པོད་དང་པོ།
དེ་ནི་རྟོག་པར་མི་བྱེད་རྣམ་པར་རྟོག་པར་མི་བྱེད། སེམས་པར་མི་བྱེད་རྣམ་པར་སེམས་པར་མི་བྱེད་
ཅིང༌། སེམས་པ་མེད་པ། སེམས་མེད་པ། སེམས་དང་ཡིད་དང་རྣམ་པར་ཤེས་པ་དང་བྲལ་བ་ཡིན་
ནོ༑ ༑འཇམ་དཔལ་དེ་བཞིན་དུ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་
རྒྱས་ཀྱང་རྟོག་པར་མི་བྱེད་རྣམ་པར་རྟོག་པར་མི་བྱེད། སེམས་པར་མི་བྱེད་རྣམ་པར་སེམས་པར་མི་
བྱེད་ཅིང་། སེམས་པ་མེད་པ། སེམས་མེད་པ། སེམས་དང་ཡིད་དང་རྣམ་པར་ཤེས་པ་དང་བྲལ་བ།
མ་བཟུང་བ་ཡོངས་སུ་བཟུང་བར་བྱ་བ་མ་ཡིན་པ། མ་ཐོབ་པ་ཐོབ་པར་བྱ་བ་མ་ཡིན་པ། སོ་སོའི་
བདེན་པ་བསལ་བ། འདོད་ཆགས་བསལ་བ། ཞེ་སྡང་བསལ་བ། གཏི་མུག་བསལ་བ། བདེན་པ་
མ་ཡིན་བརྫུན་པ་མ་ཡིན། རྟག་པ་མ་ཡིན་མི་རྟག་པ་མ་ཡིན། འོད་མ་ཡིན་འོད་མེད་པ་མ་ཡིན། འཇིག་
རྟེན་མ་ཡིན་འཇིག་རྟེན་མེད་པ་མ་ཡིན། རྟོག་པ་མེད་པ་དཔྱོད་པ་མེད་པ། མ་སྐྱེས་པ་མ་འགགས་པ།
བསམ་དུ་མེད་པ་རབ་ཏུ་བསམ་དུ་མེད་པ། རང་བཞིན་མེད་པ་རང་བཞིན་གྱི་གཞི་མེད་པ། རང་
བཞིན་སྟོང་པ། བླང་བ་མེད་པ། དོར་བ་མེད་པ། མངོན་པར་ཞེན་པར་བྱ་བ་མེད་པ། བརྗོད་དུ་
མེད་པ་བརྗོད་པ་ཡང་དག་པར་རྒྱུན་ཆད་པ། ཀུན་ཏུ་དགའ་བ་མེད་པ། ཀུན་ཏུ་དགའ་བ་དང་བྲལ་བ།
ཀུན་ཏུ་དགའ་བ་ངེས་པར་བཅོམ་པ། གྲངས་སུ་བགྲང་བ་མ་ཡིན། གྲངས་སུ་བགྲང་བ་དང་བྲལ་བ།
འགྲོ་བ་མེད་པ་འགྲོ་བར་འགྲོ་བ་མེད་པ། འགྲོ་བ་ཐམས་ཅད་ཡང་དག་པར་རྒྱུན་ཆད་པ། བལྟར་
མི་སྣང་། མི་མཐོང་བ། གཟུང་དུ་མེད་པ། ཐ་སྙད་མེད་པ། ནམ་མཁའ་མ་ཡིན། བླ་གབ་མེད་པ་མ་
ཡིན། གཟུང་བར་བྱ་བ་མ་ཡིན། གཟུང་བར་མི་བྱ་བ་མ་ཡིན། བལྟར་སྣང་བ་མ་ཡིན། བལྟར་མི་
སྣང་བ་མ་ཡིན། བསྟན་པར་བྱ་བ་མ་ཡིན། ཚོགས་པ་མ་ཡིན། ཚོགས་པ་མེད་པ་མ་ཡིན། བརྟགས་
པ་མ་ཡིན། རྣམ་པར་བརྟགས་པ་མ་ཡིན། རྣམ་པར་བསྒྲུབས་པ་མ་ཡིན། ཀུན་ཏུ་སྟོན་པ་མ་ཡིན།
ཀུན་ནས་ཉོན་མོངས་པ་ཅན་མ་ཡིན། ཡོངས་སུ་སྦྱང་བར་འོས་པ་མ་ཡིན། མིང་མེད་པ། གཟུགས་
མེད་པ། མཚན་མ་མེད་པ། ལས་མེད་པ། ལས་ཀྱི་རྣམ་པར་སྨིན་པ་མེད་པ། འདས་པ་མ་ཡིན་མ་
འོངས་པ་མ་ཡིན། ད་ལྟར་བྱུང་བ་མ་ཡིན། ཅི་ཡང་མ་ཡིན། ཉོན་མོངས་པ་མེད་པ། ཡི་གེ་མེད་པ།
སྒྲ་སྐད་མེད་པ། སྒྲ་སྐད་ཐམས་ཅད་ལས་ཡང་དག་པར་འདས་པ། སྒྲ་མེད་པ། མཚན་ཉིད་མེད་པ།
མཚན་ཉིད་དང་བྲལ་བ། ནང་ན་མི་དམིགས། ཕྱི་རོལ་ན་མི་དམིགས། གཉིས་ཀ་མེད་པར་མ་དམིགས་



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
པ་ཡིན་མོད་ཀྱི། འཇམ་དཔལ་འོན་ཀྱང་དེ་བཞིན་གཤེགས་པའི་ལྷག་པའི་བསམ་པ་ཡོངས་སུ་དག་
པའི་ཡེ་ཤེས་རིན་པོ་ཆེ་སྙིང་རྗེ་ཆེན་པོའི་རྒྱལ་མཚན་གྱི་རྩེ་མོ་ལ་བཏགས་ན། དེ་ལ་སེམས་ཅན་
གང་ཡིན་བ་དེའི་བསམ་པ་དང་མོས་པ་ཇི་ལྟ་བ་དེ་ལྟ་བུའི་ཆོས་བསྟན་པ་འབྱུང་བར་སེམས་ཅན་
རྣམས་ཀྱི་ཀུན་ཏུ་ཤེས་ཀྱང་། དེ་བཞིན་གཤེགས་པ་ནི་དེ་དག་ལ་ཡང་ཐམས་ཅད་དུ་མཉམ་ཞིང་བཏང་
སྙོམས་ལ་རྣམ་པར་མི་རྟོག་ཅིང་བྱེ་བྲག་མི་འབྱེད་དོ། །ཞེས་གསུངས་སོ། །ཕལ་པོ་ཆེའི་མདོ་ལས་
ཀྱང༌། ཇི་ལྟར་ནོར་བུ་རིན་ཆེན་བསམ་པ་ཀུན་སྟེར་བ། །གང་རྣམས་ཅི་འདོད་དེ་ལ་དེ་དག་ཐམས་
ཅད་འབྱིན། །དེ་ནི་བསོད་ནམས་གང་གིས་བྱས་པ་དེས་མཐོང་སྟེ། །རིན་ཆེན་དམ་པ་དེ་ལ་རྣམ་རྟོག་
གང་ཡང་མེད། །དེ་བཞིན་བདེ་གཤེགས་སྐུ་མཆོག་བསམ་པ་ཀུན་སྐོང་བ། །མཐོང་ནས་སྨོན་ལམ་
སུས་འདེབས་དེ་དག་བསམ་པ་འགྲུབ། །སྙིང་ རིང་དམན་པའི་འགྲོ་བས་ཐུབ་མི་མཐོང་། །བདེ་
གཤེགས་རྣམ་རྟོག་མི་མངའ་སེར་སྣ་མི་མངའོ། །ཞེས་གསུངས་སོ། ། ན་
གསུང་བརྗོད་མེད་སྒྲ་བརྙན་གྱི་སྒྲ་བཞིན་ཞེས་བྱ་བ་ནི། ཇི་ལྟར་བྲག་ཅའི་སྐད་དག་ནི། གཞན་གྱི་རྐྱེན་ལས་ཡང་
དག་འབྱུང་ཟེར།ཇི་ལྟར་སྒྲ་བརྙན་གྱིས་ནི་སྒྲ། །གཞན་གྱི་རྣམ་རིག་ལས་བྱུང་བ། །རྣམ་རྟོག་མེད་ཅིང་
བཟོ་མེད་ལ། །ཕྱི་དང་ནང་ན་མི་གནས་ལྟར། །དེ་བཞིན་དེ་བཞིན་གཤེགས་པའི་གསུང༌། ། གཞན་
གྱི་རྣམ་རིག་ལས་བྱུང་བ། །རྣམ་རྟོག་མེད་ཅིང་བཟོ་མེད་ཅིང་། །ཕྱི་དང་ནང་ན་གནས་མ་ཡིན། །
ཞེས་གསུངས་ཏེ་མདོ་ལས། འཇམ་དཔལ་འདི་ལྟ་སྟེ་དཔེར་ན་བྲག་ཆ་ནི་གཞན་གྱི་རྣམ་པར་རིག་
པ་ལས་འབྱུང་བར་སེམས་ཅན་རྣམས་ཀྱིས་ཀུན་ཏུ་ཤེས་ཀྱང༌། དེ་ནི་འདས་པ་མ་ཡིན་མ་འོངས་པ་
མ་ཡིན་ད་ལྟར་བྱུང་བ་མ་ཡིན། ནང་ན་མ་ཡིན་ཕྱི་རོལ་ན་མ་ཡིན། གཉིས་ཀ་མེད་པར་ཡང་མི་དམིགས་
ཏེ། མ་སྐྱེས་པ། མ་འགགས་པ། ཆད་པ་མ་ཡིན། རྟག་པ་མ་ཡིན། ཤེས་པ་དང་ལྡན་པ་མ་ཡིན། ཤེས་
པ་དང་མི་ལྡན་པ་མ་ཡིན། ཤེས་རབ་མ་ཡིན། ཤེས་རབ་མེད་པ་མ་ཡིན། རིག་པ་མ་ཡིན། རིག་པ་
མེད་པ་མ་ཡིན། རྣམ་པར་གྲོལ་བ་མ་ཡིན། རྣམ་པར་གྲོལ་བ་མེད་པ་མ་ཡིན། ཁ་ན་མ་ཐོ་བ་དང་
བཅས་པ་མ་ཡིན་ཁ་ན་མ་ཐོ་བ་མེད་པ་མ་ཡིན། དྲན་པ་དང་ལྡན་པ་མ་ཡིན། དྲན་པ་དང་མི་ལྡན་པ་
མ་ཡིན། གནས་དང་ལྡན་པ་མ་ཡིན། གནས་དང་མི་ལྡན་པ་མ་ཡིན། འདུག་པ་མ་ཡིན། མི་འདུག་
པ་མ་ཡིན། སའི་ཁམས་མ་ཡིན། ཆུའི་ཁམས་མ་ཡིན། མེའི་ཁམས་མ་ཡིན། རླུང་གི་ཁམས་མ་ཡིན།
2i



རིན་ཆེན་ཡེ་ཤེས། །
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། ། པོད་དང་པོ།
འདུས་བྱས་མ་ཡིན། འདུས་མ་བྱས་མ་ཡིན། སྤྲོས་པ་ཡོད་པ་མ་ཡིན། སྤྲོས་པ་མེད་པ་མེད་པ་མ་
ཡིན། སྒྲ་མ་ཡིན། སྒྲ་མེད་པ་མ་ཡིན། བལྟར་སྣང་བ་མ་ཡིན། བལྟར་མི་སྣང་བ་མ་ཡིན། ཡི་གེ་
མེད་པ། སྒྲ་མེད་པ། སྒྲ་ལས་ཡང་དག་པར་འདས་པ། གཞལ་དུ་མེད་པ། གཞལ་བ་ལས་ཡང་དག་
པར་འདས་པ། མཚན་ཉིད་མེད་པ་མཚན་ཉིད་དང་བྲལ་བ། ཞི་བ་མ་ཡིན་མ་ཞི་བ་མ་ཡིན་པ། རིང་
པོ་མ་ཡིན་ཐུང་ངུ་མ་ཡིན། སེམས་པ་ཡོད་པ་མ་ཡིན། སེམས་པ་མེད་པ་མ་ཡིན། སེམས་ཡོད་པ་མ་
ཡིན། སེམས་མེད་པ་མ་ཡིན། སྣང་བ་མ་ཡིན་མི་སྣང་བ་མ་ཡིན། བསྟན་དུ་ཡོད་པ་མ་ཡིན་བསྟན་
དུ་མེ་པ་མ་ཡིན། རང་བཞིན་སྟོང་པ། དྲན་པ་མེད་པ། ཡིད་ལ་བྱེད་པ་མེད་པ། རྟོག་པ་མེད་པ།
དཔྱོད་པ་མེད་པ། སེམས་དང་ཡིད་དང་རྣམ་པར་ཤེས་པ་དང་བྲལ་བ། ཐམས་ཅད་དུ་སྙོམས་ཤིང་
བཏང་སྙོམས་པ། རྣམ་པར་མི་རྟོག་ཅིང་བྱེ་བྲག་མི་འབྱེད་པ། དུས་གསུམ་ལས་ཡང་དག་པར་འདས་
པ་ཡིན་མོད་ཀྱི། འཇམ་དཔལ་འོན་ཀྱང་། སེམས་ཅན་ལྷག་མ་ཐ་དད་རྣམས་ཀྱི་སྒྲ་སྐད་དང་། རྣམ་
པར་རིག་པ་སྣ་ཚོགས་དག་ལས་བྲག་ཆའི་སྒྲ་སྐད་སྣ་ཚོགས་དག་འབྱུང་བར་འགྱུར་ཞིང་། དེ་དག་
ཀྱང་སེམས་ཅན་རྣམས་ཀྱི་དེ་ཁོ་ན་བཞིན་དུ་ཀུན་ཏུ་ཤེས་པར་འགྱུར་རོ། །འཇམ་དཔལ་དེ་བཞིན་
དུ། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱང་འདས་པ་མ་
ཡིན་མ་འོངས་པ་མ་ཡིན་ད་ལྟར་བྱུང་བ་མ་ཡིན། ནང་མ་ཡིན་ཕྱི་རོལ་མ་ཡིན་ཞིང་གཉིས་ཀ་མེད་
པར་ཡང་མི་དམིགས་ཏེ། མ་སྐྱེས་པ། མ་འགགས་པ། ཆད་པ་མ་ཡིན། རྟག་པ་མ་ཡིན། ཤེས་པ་
དང་ལྡན་པ་མ་ཡིན། ཤེས་པ་དང་མི་ལྡན་པ་མ་ཡིན། ཤེས་རབ་མ་ཡིན། ཤེས་རབ་མེད་པ་མ་ཡིན།
རིག་པ་མ་ཡིན། རིག་པ་མེད་པ་མ་ཡིན། རྣམ་པར་གྲོལ་བ་མ་ཡིན། རྣམ་པར་གྲོལ་བ་མེད་པ་མ་
ཡིན། ཁ་ན་མ་ཐོ་བ་དང་བཅས་པ་མ་ཡིན། ཁ་ན་མ་ཐོ་བ་མེད་པ་མ་ཡིན། །དྲན་པ་དང་ལྡན་པ་མ་
ཡིན། དྲན་པ་དང་མི་ལྡན་པ་མ་ཡིན། གནས་དང་ལྡན་པ་མ་ཡིན། གནས་དང་མི་ལྡན་པ་མ་ཡིན།
འདུག་པ་མ་ཡིན། མི་འདུག་པ་མ་ཡིན། སའི་ཁམས་མ་ཡིན། ཆུའི་ཁམས་མ་ཡིན། མེའི་ཁམས་
མ་ཡིན། རླུང་གི་ཁམས་མ་ཡིན། འདུས་བྱས་མ་ཡིན། འདུས་མ་བྱས་མ་ཡིན། སྤྲོས་པ་ཡོད་པ་མ་
ཡིན། སྤྲོས་པ་མེད་པ་མ་ཡིན། སྒྲ་མ་ཡིན། སྒྲ་མེད་པ་མ་ཡིན། བལྟར་སྣང་བ་མ་ཡིན། བལྟར་མི་
སྣང་བ་མ་ཡིན། ཡི་གེ་མེད་པ། སྒྲ་མེད་པ། སྒྲ་ལས་ཡང་དག་པར་འདས་པ། གཞལ་དུ་མེད་པ་གཞལ་
211



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
བ་ལས་ཡང་དག་པར་འདས་པ། མཚན་ཉིད་དང་བྲལ་བ། ཞི་བ་མ་ཡིན་མ་ཞི་བ་མ་ཡིན། རིང་པོ་
མ་ཡིན་ཐུང་ངུ་མ་ཡིན། སེམས་པ་ཡོད་པ་མ་ཡིན། སེམས་པ་མེད་པ་མ་ཡིན། སེམས་ཡོད་པ་མ་
ཡིན། སེམས་མེད་པ་མ་ཡིན། སྣང་བ་མ་ཡིན། མི་སྣང་བ་མ་ཡིན། བསྟན་དུ་ཡོད་པ་མ་ཡིན། བསྟན་
དུ་མེད་པ་མ་ཡིན། རང་བཞིན་སྟོང་པ། དྲན་པ་མེད་པ། ཡིད་ལ་བྱེད་པ་མེད་པ། རྟོག་པ་མེད་པ།
དཔྱོད་པ་མེད་པ། སེམས་དང་ཡིད་དང་རྣམ་པར་ཤེས་པ་དང་བྲལ་བ། ཐམས་ཅད་མཉམ་ཞིང་
བཏང་སྙོམས་ལ་རྣམ་པར་མི་རྟོག་ཅིང་བྱེ་བྲག་མི་འབྱེད་ལ། དུས་གསུམ་ལས་ཡང་དག་པར་འདས་
པ་ཡིན་མོད་ཀྱི། འཇམ་དཔལ་འོན་ཀྱང་སེམས་ཅན་མོས་པ་ཐ་དད་པ་རྣམས་ཀྱིས་ལྷག་པའི་བསམ་
པ་དང་རྣམ་པར་རིག་པ་སྣ་ཚོགས་དེ་བཞིན་གཤེགས་པའི་གསུང་འབྱུང་བར་ཀུན་ཏུ་ཤེས་པར་འགྱུར་
རོ༑ ༑ཞེས་པ་དང༌། སངས་རྒྱས་ཕལ་པོ་ཆེའི་མདོ་ལས། རི་དང་བྲག་དང་ལུང་སུལ་གནས་པའི་སྒྲ་
བརྙན་ནི། །མི་ཡི་སྒྲ་བཞིན་སྒྲ་བརྙན་ཐམས་ཅད་རབ་ཏུ་བརྗོད། །གཞན་གྱི་སྒྲ་བྱུང་རྣམ་པར་དམིགས་
པས་སྒྲ་དེ་འབྱུང༌། །དེ་ལ་སྒྲ་རྟོག་རྣམ་པ་ཀུན་ཏུ་ཡོད་མ་ཡིན། །སྟོབས་བཅུ་མངའ་བའི་གསུང་དབྱངས་
ཆོས་ཉིད་རྣམ་མི་རྟོག །གཞན་གྱི་སྤྱོད་དང་དབང་པོ་ཡོངས་སུ་སྨིན་ལས་འབྱུང་། །སེམས་ཅན་མང་
པོ་འདུལ་ཞིང་བསམ་པ་དགའ་བ་མཛད། །སྟོབས་བཅུ་མངའ་བ་རྣམས་ལ་རློམ་སེམས་སྐྱོད་མི་
མངའ། །ཞེས་གསུངས་སོ། །
སྐུའི་སྣང་བ་ནམ་མཁའ་བཞིན་ཞེས་བྱ་བ་ནི། ཅུང་ཟད་མེད་ཅིང་སྣང་བ་མེད། །དམིགས་པ་
མེད་ཅིང་རྟེན་མེད་ལ། །མིག་གི་ལམ་ལས་རབ་འདས་པ། །གཟུགས་མེད་བསྟན་དུ་མེད་པ་ཡི། །
མཁའ་ལ་ཇི་ལྟར་མཐོ་དང་དམའ། མཐོང་ཡང་དེ་ནི་དེ་ལྟ་མིན། །དེ་བཞིན་ཐམས་ཅད་སེམས་ཅན་གྱི་
དབང་པོའི་ཁྱད་པར་གྱིས་)སངས་རྒྱས་ལ། །དམན་པ་དང་འབྲི་དང་མཆོག་ཏུ་མཐོང་ཡང་ (སངས་རྒྱས་དེ་ནི་དེ་ལྟ་ར་དམན་
བ་དང་འབྲིང་དང་མཆོག་ཏུ་ཡོད་པ་མིན། །ཞེས་གསུངས་ཏེ། མདོ་ལས་འཇམ་དཔལ་འདི་ལྟ་སྟེ་དཔེར་ན། ནམ་
མཁའ་ནི་ཐམས་ཅད་དུ་མཉམ་ཞིང་རྣམ་པར་མི་རྟོག་ལ་བྱེ་བྲག་མི་འབྱེད་དེ། མ་སྐྱེས་པ། མ་འགགས་
པ་༑ འདས་པ་མ་ཡིན། མ་འོངས་པ་མ་ཡིན། ད་ལྟར་བྱུང་བ་མ་ཡིན། མཚན་གཞི་མེད་པ། སྤྲོས་པ་
མེད་པ། གཟུགས་མེད་པ་བསྟན་དུ་མེད་པ། རྣམ་པར་རིག་པ་མེད་པ། རེག་པ་མེད་པ། གནས་མེད་
པ་གཞལ་དུ་མེད་པ། གཞལ་བ་ལས་ཡང་དག་པར་འདས་པ། དཔེ་མེད་པ། དཔེ་ལས་ཡང་དག་
212



རིན་ཆེན་ཡེ་ཤེས། ། རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། ། པོད་དང་པོ།
པར་འདས་པ། མི་གནས་པ། གཟུང་བ་མེད་པ། མིག་གིས་ལམ་ལས་ཡང་དག་པར་འདས་པ།
སེམས་དང་ཡིད་དང་རྣམ་པར་ཤེས་པ་དང་བྲལ་བ། མཚན་ཉིད་མེད་པ། ཡི་གེ་མེད་པ། སྒྲ་མེད་
པ་ཡིད་ལ་བྱེད་པ་མེད་པ། བླང་བ་མེད་པ། དོར་བ་མེད་པ། གདེགས་པ་མེད་པ་གཞག་པ་མེད་པ།
ཚིག་གི་ལམ་ལས་ཡང་དག་པར་འདས་པ། ཐམས་ཅད་ཀྱི་རྗེས་སུ་སོང་ཞིང་རྗེས་སུ་ཞུགས་པ་ཡིན་
མོད་ཀྱི། འཇམ་དཔལ་འོན་ཀྱང་སེམས་ཅན་ཀྱི་དབྱིབས་ཆུང་ངུ་དང་འབྲིང་དང་ཆེན་པོ་དག་གིས་
ནམ་མཁའ་ཡང་ཆུང་ངུ་དང་འབྲིང་དང་ཆེན་པོར་ཀུན་ཏུ་ཤེས་པར་འགྱུར་རོ། །འཇམ་དཔལ་དེ་བཞིན་
དུ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཐམས་ཅད་དུ་མཉམ་
ཞིང་རྣམ་པར་མི་རྟོག་ལ་བྱེ་བྲག་མི་འབྱེད་དེ། མ་སྐྱེས་པ་མ་འགགས་པ། འདས་པ་མ་ཡིན། མ་
འོངས་པ་མ་ཡིན་ད་ལྟར་བྱུང་བ་མ་ཡིན། མཚན་གཞི་མེད་པ། གཟུགས་མེད་པ། བསྟན་དུ་མེད་པ།
རྣམ་པར་རིག་པ་མེད་པ། རེག་པ་མེད་པ། གནས་མེད་པ། གཞལ་དུ་མེད་པ། གཞལ་བ་ལས་ཡང་
དག་པར་འདས་པ། དཔེ་མེད་པ། དཔེ་ལས་ཡང་དག་པར་འདས་པ། མི་གནས་པ། གཟུང་བ་མེད་
པ༑ མིག་གི་ལམ་ལས་ཡང་དག་པར་འདས་པ། སེམས་དང་ཡིད་དང་རྣམ་པར་ཤེས་པ་དང་བྲལ་བ།
མཚན་ཉིད་མེད་པ། ཡི་གེ་མེད་པ། སྒྲ་མེད་པ། ཡིད་ལ་བྱེད་པ་མེད་པ། བླང་བ་མེད་པ། དོར་བ་
མེད་པ། གདེག་པ་མེད་པ། གཞག་པ་མེད་པ། ཚིག་གི་ལམ་ལས་ཡང་དག་པར་འདས་པ། ཐམས་
ཅད་ཀྱི་རྗེས་སུ་ཞུགས་པ་ཡིན་མོད་ཀྱི་འཇམ་དཔལ་འོན་ཀྱང་སེམས་ཅན་དམན་པ་དང་འབྲིང་དང་
མཆོག་གང་དག་ཡིན་པ་དེ་དག་གིས། དེ་བཞིན་གཤེགས་པ་ཡང་དག་པར་དམན་པ་དང་འབྲི་དང་
མཆོག་ཏུ་མཐོང་ངོ༌། །འཇམ་དཔལ་དེ་བཞིན་གཤེགས་པ་ནི་འདི་སྙམ་དུ་སེམས་ཅན་འདི་ནི་བསམ་
པ་དང་མོས་པ་དམན་པ་ཡིན་གྱིས་སེམས་ཅན་འདི་ལ་ནི་གཟུགས་ཀྱི་སྐུའི་ཁ་དོག་ཡོངས་སུ་གྲུབ་
པ་དམན་པ་བསྟན་པར་བྱའོ། །སེམས་ཅན་འདི་དག་ནི་བསམ་པ་དང་མོས་པ་འབྲིང་ཡིན་གྱིས་སེམས་
ཅན་འདི་ལ་ནི་གཟུགས་ཀྱི་སྐུའི་ཁ་དོག་ཡོངས་སུ་གྲུབ་པ་འབྲིང་བསྟན་པར་བྱའོ། །སེམས་ཅན་འདི་
དག་ནི་བསམ་པ་དང་མོས་པ་རྒྱ་ཆེ་བ་ཡིན་གྱིས། སེམས་ཅན་འདི་ལ་ནི་གཟུགས་ཀྱི་སྐུའི་ཁ་དོག་
ཡོངས་སུ་གྲུབ་པ་རྒྱ་ཆེན་པོ་བསྟན་པར་བྱའོ་སྙམ་དུ་མི་སེམས་སོ། །འཇམ་དཔལ་ཆོས་སྟོན་པ་ཡང་
དེ་བཞིན་དུ་རྟོགས་པར་བྱ་སྟེ། འཇམ་དཔལ་དེ་བཞིན་གཤེགས་པ་ནི་འདི་སྙམ་དུ། སེམས་ཅན་འདི་
སང་
2a



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
ནི་དམན་པ་ལ་མོས་པ་ཡིན་གྱིས། སེམས་ཅན་འདི་ལ་ནི་ཉན་ཐོས་ཀྱི་ཐེག་པའི་གཏམ་དམན་པ་
བརྗོད་པར་བྱའོ། །སེམས་ཅན་འདི་ནི་བར་མ་ལ་མོས་པ་ཡིན་གྱིས། སེམས་ཅན་འདི་ལ་ནི་རང་སངས་
རྒྱས་ཀྱི་ཐེག་པའི་གཏམ་བར་མ་བརྗོད་པར་བྱའོ། །སེམས་ཅན་འདི་ནི་རྒྱ་ཆེན་པོ་ལ་མོས་པ་ཡིན་
གྱིས། སེམས་ཅན་འདི་ལ་ནི་ཐེག་པ་ཆེན་པོའི་གཏམ་རྒྱ་ཆེན་པོ་བརྗོད་པར་བྱའོ་སྙམ་དུའང་མི་
སེམས་སོ། །འཇམ་དཔལ་དེ་བཞིན་གཤེགས་པ་ནི་འདི་སྙམ་དུ་སེམས་ཅན་འདི་ནི་སྦྱིན་པ་ལ་མོས་
པ་ཡིན་གྱིས་སེམས་ཅན་འདི་ལ་ནི་སྦྱིན་པའི་གཏམ་བརྗོད་པར་བྱའོ། །སེམས་ཅན་འདི་ནི་ཚུལ་
ཁྲིམས་དང་བཟོད་པ་དང་བརྩོན་འགྲུས་དང་བསམ་གཏན་ལ་མོས་པ་ཡིན་གྱིས། སེམས་ཅན་འདི་
ལ་ནི་བསམ་གཏན་གྱི་གཏམ་བརྗོད་པར་བྱའོ་སྙམ་དུ་མི་སེམས་སོ། །འཇམ་དཔལ་དེ་བཞིན་དུ་དེ་
བཞིན་གཤེགས་པ་ནི་འདི་སྙམ་དུ། སེམས་ཅན་འདི་ནི་ཤེས་རབ་ཀྱི་ཕ་རོལ་ཏུ་ཕྱིན་པ་ལ་མོས་པ་
ཡིན་གྱིས། སེམས་ཅན་འདི་ལ་ནི་ཤེས་རབ་ཀྱི་ཕ་རོལ་ཏུ་ཕྱིན་བའི་གཏམ་བརྗོད་པར་བྱའོ་སྙམ་དུ་
ཡང་མི་སེམས་ཏེ། འཇམ་དཔལ་དེ་བཞིན་གཤེགས་པ་ལ་ནི། རྣམ་པར་རྟོག་པ་དེ་ལྟ་བུ་དག་མེད་
དོ༑ ༑དེ་ཅིའི་ཕྱིར་ཞེ་ན། འཇམ་དཔལ་དེ་བཞིན་གཤེགས་པ་ནི་ཆོས་ཀྱི་སྐུ་ཡིན་པའི་ཕྱིར་ཏེ། ཤིན་
ཏུ་མ་སྐྱེས་པ་དང་མ་འགགས་པ་ཡིན་ནོ། །ཞེས་པ་དང༌། སངས་རྒྱས་ཕལ་པོ་ཆེའི་མདོ་ལས་ཀྱང་།
ཇི་ལྟར་ནམ་མཁའ་དྲི་མེད་ཅིང་། །གཟུགས་མེད་གཏན་དུ་མེད་ཡིན་ཀྱང་། །གཟུགས་རྣམས་ཐམས་
ཅད་སྟོན་པར་བྱེད། །ནམ་མཁའ་སྣང་བ་གང་ཡང་མེད། །དེ་བཞིན་ཐམས་ཅད་གཟིགས་པའི་རྣམས། །
ཡོན་ཏན་ཀུན་དང་ལྡན་སྟོན་ཀྱང་། །དེ་ནི་སུས་ཀྱང་མཐོང་བ་མེད། །ཅེས་པ་དང་། ཇི་ལྟར་མཁའ་
དབྱིངས་ཀུན་ཏུ་མུ་མེད་དབྱིངས་ཡིན་ཏེ། །གཟུགས་དང་གཟུགས་མེད་དེ་བཞིན་དངོས་དང་དངོས་
མེད་ཀུན། །ཕྱོགས་དང་ཕྱོགས་མཚམས་ཀུན་དང་ལུས་དང་ཞིང་། །དུས་གསུམ་མ་ལུས་མཁའ་དབྱིངས་
དེས་ཁྱབ་པོ། །དེ་བཞིན་གཤེགས་སྐུ་ཀུན་ནས་བལྟར་ཡོད་དེ་བཞིན་ཏེ། །འཇིག་རྟེན་ཁམས་དང་
ཆོས་དབྱིངས་མ་ཁྱབ་གང་ཡང་མེད། །རྣམ་པ་ཀུན་ཏུ་བལྟར་མེད་གཟུགས་མེད་རྒྱལ་བའི་སྐུ། །
འདུལ་བའི་དོན་ཡོད་མགོན་པའི་སྐུ་ནི་བལྟར་མེད་མིན། །ཇི་ལྟར་མཁའ་དབྱིངས་འདི་ནི་གཟུང་
མེད་དབྱིངས་ཡིན་པས། །འགྲོ་བ་ཀུན་གྱི་ལས་ཀྱི་རྣམ་པ་མ་ལུས་གནས། །འོན་ཀྱང་བདག་གིས་
གང་དུ་ཅི་ལྟར་སུ་ཡི་དོན། །ཅི་དང་ཅི་ཞིག་བྱ་ཞེས་མཁའ་དབྱིངས་རྟོག་པ་མེད། །དེ་བཞིན་སྐྱེས་
214



རིན་ཆེན་ཡེ་ཤེས།
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། ། པོད་དང་པོ།
མཆོག་སྐུ་ཡི་ཕྲིན་ལས་བརྟེན་བྱས་ཏེ། །ཕྱོགས་བཅུ་ཀུན་ན་དཀར་པོའི་ཆོས་རྣམ་ཅི་ཡོད་པ། །སྣ་
ཚོགས་མི་རྣམས་བྱེད་ཀྱང་སངས་རྒྱས་སྐུ་ལ་ནི། །འདི་ཡི་དོན་ཅི་བྱ་ཞེས་ཡོངས་སུ་རྟོག་མི་མངའ། །
ཞེས་གསུངས་སོ། ། ས་བདག་དབང་
། 1:|:ཀ་
ཐུགས་རྗེས་ཆོས་དཀར་སྐྱེད་པར་བྱེད་པ་ས་གཞི་བཞིན། །ཞེས་བྱ་བ་ནི། ཇི་ལྟར་ས་ལ་སྐྱེ་བ་
ཀུན། །རྟོག་མེད་ས་ལ་བརྟེན་ནས་ནི། །འཕེལ་དང་བརྟན་དང་ཡངས་འགྱུར་ལྟར། །དེ་བཞིན་
རྫོགས་པའི་སངས་རྒྱས་ས། །རྣམ་རྟོག་མེད་པ་ལ་བརྟེན་ནས། །འགྲོ་བའི་དགེ་བའི་རྩ་བ་ནི། །མ་
ལུས་པར་ནི་འཕེལ་བར་འགྱུར། །ཞེས་གསུངས་ཏེ་མདོ་ལས། འཇམ་དཔལ་འདི་ལྟ་སྟེ་དཔེར་ན་
ས་ལ་རྟེན་ཅིང་ས་ལ་གནས་ནས། རྩྭ་དང་ཤིང་གེལ་བ་དང་རྩི་དང་ནགས་ཚལ་ཐམས་ཅད་འཕེལ་
ཞིང་རྒྱས་པ་དང་ཡངས་པར་འགྱུར་ཞིང་། འཇམ་དཔལ་ས་ནི་རྟོག་པར་མི་བྱེད་རྣམ་པར་རྟོག་པར་
མི་བྱེད་དེ། ཐམས་ཅད་དུ་མཉམ་ཞིང་རྣམ་པར་མི་རྟོག་ལ་བྱེ་བྲག་མི་འབྱེད་དེ། ཐམས་ཅད་དུ་
མཉམ་ཞིང་རྣམ་པར་མི་རྟོག་ལ་བྱེ་བྲག་མི་འབྱེད་དེ་སེམས་དང་ཡིད་དང་རྣམ་པར་ཤེས་པ་དང་བྲལ་
བ་ཡིན་ནོ། །འཇམ་དཔལ་དེ་བཞིན་དུ་དེ་བཞིན་གཤེགས་པ་ལ་གནས་ནས། སེམས་ཅན་ཉན་ཐོས་
ཀྱི་ཐེག་པ་པའམ་རང་སངས་རྒྱས་ཀྱི་ཐེག་པ་པའམ། ཐེག་པ་ཆེན་པོ་པ་རྣམས་ཀྱི་དགེ་བའི་རྩ་བ་
ཐམས་ཅད་ཀྱང་འཕེལ་ཞིང་རྒྱས་པ་དང་ཡངས་པར་འགྱུར་ལ། དེ་བཞིན་གཤེགས་པ་ལ་རྟེན་ཅིང་
དེ་བཞིན་གཤེགས་པ་ལ་གནས་ནས་སྤྱོད་པ་པ་དང༌། ཀུན་ཏུ་རྒྱུ་དང་གཅེར་བུ་པ་ལ་སོགས་པ་
མུ་སྟེགས་ཅན་གྱི་གནས་གཞན་ཐམས་ཅད་ཀྱི་དགེ་བའི་རྩ་བ་ཐམས་ཅད་དང་། ཐ་ན་ལོག་པ་ཉིད་
དུ་ངེས་པའི་དགེ་བའི་རྩ་བ་གཞན་གང་དག་ཡིན་པ་དེ་དག་ཐམས་ཅད་ཀྱང་འཕེལ་ཞིང་རྒྱས་པ་དང་
ཡངས་པར་འགྱུར་མོད་ཀྱི་འཇམ་དཔལ་འོན་ཀྱང་དེ་བཞིན་གཤེགས་པ་ནི་རྟོག་པར་མི་བྱེད། རྣམ་
པར་རྟོག་པར་མི་བྱེད་དེ། འཇམ་དཔལ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་
པའི་སངས་རྒྱས་ནི་རྟོག་པ་དང་རྣམ་པར་རྟོག་པ་དང་དམིགས་པ་དང་ཡིད་ལ་བྱེད་པ་ཐམས་ཅད་
རྒྱུན་ཆད་པ། སེམས་དང་ཡིད་དང་རྣམ་པར་ཤེས་པ་དང་བྲལ་བ། རྟོག་གེ་མ་ཡིན་རྟོག་གེའི་སྤྱོད་
ཡུལ་མ་ཡིན། མི་སྣང་བ་མི་མཐོང་བ་བསམ་དུ་མེད་པ་བསམ་པར་བྱ་བ་མ་ཡིན་པ། ཡིད་ལ་བྱེད་
པ་མེད་པ་སེམས་པ་མེད་པ། སེམས་དང་ཡིད་དང་རྣམ་པར་ཤེས་པ་དང་བྲལ་བ། ཐམས་ཅད་དུ་
215



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ། །
མཉམ་ཞིང་བཏང་སྙོམས་ལ་རྣམ་པར་མི་རྟོག་ཅིང་བྱེ་བྲག་མི་འབྱེད་དོ། །ཞེས་གསུངས་སོ། །དེ་
བཞིན་གཤེགས་པའི་ཡོན་ཏན་དང་ཡེ་ཤེས་བསམ་གྱིས་མི་ཁྱབ་པའི་ཡུལ་ལ་འཇུག་པ་བསྟན་པ་
ཞེས་བྱ་བ་ཐེག་པ་ཆེན་པོའི་མདོ་ལས་ཀྱང་། འཇམ་དཔལ་དཔེར་ན་ས་ལ་གནས་པ་ལ་རྟེན་ནས་ས་
བོན་ཐམས་ཅད་དང་རྩྭ་དང་ཤིང་གེལ་བ་དང་སྨན་དང་ནགས་ཚལ་རྣམས་སྐྱེ་ཞིང་འཕེལ་ལ་ཤིན་ཏུ་
རྒྱས་པ་ཉིད་དུ་འགྱུར་ཡང་འཇམ་དཔལ་ས་ནི་མི་རྟོག་རྣམ་པར་མི་རྟོག་སྟེ། འོན་ཀྱང་ལྷུན་གྱིས་
གྲུབ་ཅིང་རྣམ་པར་མི་རྟོག་པར་དེའི་བྱ་བ་དེ་ལྟ་བུ་དེ་འབྱུང་ངོ༌། །འཇམ་དཔལ་དེ་བཞིན་དུ་དེ་
བཞིན་གཤེགས་པ་ལ་གནས་དེ་བཞིན་གཤེགས་པ་ལ་བརྟེན་ནས་སེམས་ཅན་ཐམས་ཅད་ཀྱི་དགེ་
བའི་རྩ་བ་ཐམས་ཅད་སྐྱེ་ཞིང་འཕེལ་ཏེ། ཤིན་ཏུ་རྒྱས་པ་ཉིད་དུ་འགྱུར་ཡང་། དེ་བཞིན་གཤེགས་པ་
ནི་མི་རྟོག་རྣམ་པར་མི་རྟོག་སྟེ། འོན་ཀྱང་ལྷུན་གྱིས་གྲུབ་ཅིང་རྣམ་པར་མི་རྟོག་པ་དེའི་མཛད་པ་དེ་
ལྟ་བུ་དེ་འབྱུང་ངོ༌། །ཞེས་གསུངས་སོ། ། །
དཔེ་འདི་རྣམས་ཀྱི་བསྡུས་པའི་དོན་ནི་དགོས་པ་བརྗོད་པའི་སྒོ་ནས་དོན་བསྡུ་བ་ལ་ཚིགས་སུ་
བཅད་པ་བརྒྱད་ལས། འབད་རྩོལ་མེད་པར་བྱ་བ་འགའ། །བྱེད་པ་མཐོང་མེད་དེ་བས་ན། །གདུལ་
བྱའི་ཐེ་ཚོམ་གཅད་པའི་ཕྱིར། །དཔེ་རྣམ་དགུ་ནི་བསྟན་པ་ཡིན། །ཞེས་གསུངས་ཏེ། འཇིག་རྟེན་ན་
བསམ་པ་དང་སྦྱོར་བ་ལ་སོགས་པའི་འབད་རྩོལ་མེད་པར་བྱ་བ་འགའ་ཡང་བྱེད་པར་མ་མཐོང་བས།
སངས་རྒྱས་ཀྱིས་ཀྱང་འབད་རྩོལ་དང་རྣམ་རྟོག་མེད་པར་ཕྲིན་ལས་འཇུག་པར་མི་ནུས་སོ་སྙམ་
པའི་ཐེ་ཚོམ་གཅད་པའི་ཕྱིར། མདོ་ལས་དཔེ་རྣམ་པ་དགུ་པོ་འདི་རྒྱ་ཆེར་བསྟན་པ་ཡིན་ནོ། །
མཐར་ཐུག་གི་དགོས་པ་ནི། གང་དུ་དཔེ་དགུ་པོ་འདི་དག །རྒྱས་པར་རབ་ཏུ་བསྟན་གྱུར་པ། །
མདོ་སྡེ་ཡི་ནི་མིང་ཉིད་ཀྱིས། །དེ་ཡི་དགོས་པ་བསྟན་པ་ཉིད། །ཐོས་པ་ལས་བྱུང་ཤེས་པ་ཡི། །སྣང་
བ་རྒྱ་ཆེན་འདིས་བརྒྱན་པའི། །བློ་ལྡན་མྱུར་དུ་སངས་རྒྱས་ཀྱི། །སྤྱོད་ཡུལ་ཀུན་ལ་འཇུག་པར་
འགྱུར། །ཞེས་གསུངས་ཏེ། མདོ་གང་དུ་དཔེ་དགུ་པོ་འདི་རྣམས་རྒྱས་པར་རབ་ཏུ་བསྟན་པའི་མདོ་
སྡེའི་མཚན་སངས་རྒྱས་ཐམས་ཅད་ཀྱི་ཡུལ་ལ་འཇུག་པ་ཡེ་ཤེས་སྣང་བ་རྒྱན་ཞེས་བྱ་བ་དེ་ཉིད་ཀྱི་
མདོ་སྡེ་དེ་གསུངས་པའི་དགོས་པ་བསྟན་པ་ཡིན་ཏེ། འདི་ལྟར་མདོ་སྡེ་དེ་ལས་དཔེ་དགུས་མཚོན་
པའི་ཕྲིན་ལས་ཀྱི་གནས་ལུགས། ཐོས་པ་ལས་བྱུང་བའི་ཤེས་པའི་སྣང་བ་རྒྱ་ཆེན་པོས་བརྒྱན་པའི་
216



རིན་ཆེན་ཡེ་ཤེས། །
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ།
པོད་དང་པོ།
བྱང་སེམས་རྣམས་མྱུར་དུ་སངས་རྒྱས་ཀྱི་སྤྱོད་ཡུལ་ཟབ་མོ་ལ་འཇུག་ཅིང་རྟོགས་པར་འགྱུར་བའི་
ཕྱིར་རོ། །དེ་ལྟར་དཔེ་དགུས་མཚོན་པའི་ཕྲིན་ལས་ཀྱི་དོན་འདི་དག་ནི་ངེས་པའི་དོན་མཐར་ཐུག་པ་སྟེ།
དེའི་ཕྱིར་དེ་དག་སྟོན་པའི་མདོ་འཛིན་པ་ལ་སོགས་པའི་ཕན་ཡོན་ནི་མོད་ལས། བྱང་ཆུབ་སེམས་
དཔའ་གང་ཞིག་ཟད་པའི་དུས་མཐའི་ཚེ། །སངས་རྒྱས་བྱེ་བ་ཕྲག་བཅུའི་དམ་ཆོས་འཛིན་བ་བས། །
གང་ཞིག་མདོ་སྡེ་འདི་ནི་ཉན་པར་བྱེད་གྱུར་ན། །དེ་ནི་དེ་བས་བསོད་ནམས་ཆེན་པོ་ཁྱད་པར་འཕགས། །
ཞེས་པ་ལ་སོགས་པ་རྒྱ་ཆེར་གསུངས་སོ། ། ན མོ་མ་
དཔེ་དགུའི་དོན་བསྡུས་ཏེ་བསྟན་པ་ནི། (ཕྲིན་ལས་དེ་དོན་རྟོགས་པར་བྱ་བའི་ཕྱིར་བེ་ཏཱུར་ཅའི་ས་གཞི་དང་)
བརྒྱ་བྱིན་གྱི། །གཟུགས་བརྙན་ལ་སོགས་དཔེ་དག་ནི། །རྣམ་པ་དགུ་བརྗོད་དེ་ལ་ནི། །དེ་ཡི་བསྡུས་
དོན་ངེས་པར་གཟུང་། །སྟོན་དང་གསུང་དང་ཁྱབ་པ་དང་། །སྤྲུལ་དང་ཡེ་ཤེས་སྤྲོ་བ་དང་། །ཐུགས་
གསུང་སྐུ་ཡི་གསང་བ་དང༌། །ཐུགས་རྗེའི་བདག་ཉིད་ཐོབ་པ་ཉིད། །ཚིགས་སུ་བཅད་པ་སྔ་མ་ནི་
ཕྱི་མས་རྒྱས་པར་བཤད་དེ། དཔེ་དགུས་གོ་རིམ་བཞིན་དུ་སྐུ་གཞན་སྣང་སྟོན་པའི་རྣམ་པ་ནས་ཐུགས་
རྗེས་ཆོས་དཀར་བསྐྱེད་པའི་བདག་ཉིད་ཐོབ་པའི་བར་དུ་བསྟན་ཏོ། །
རྩོལ་མེད་ཀྱི་ཕྲིན་ལས་རང་བཞིན་གྱི་རྟགས་ཀྱིས་སྒྲུབ་པ་ནི། འབད་རྩོལ་རྒྱུན་ཀུན་རབ་ཞི་བ། །
རྣམ་པར་རྟོག་པ་མེད་པའི་ཐུགས། །དྲི་མེད་བེ་དྲུར་བརྒྱ་བྱིན་གྱི། །གཟུགས་བརྙན་ཤར་བ་ལ་སོགས་
བཞིན། །སངས་རྒྱས་རྣམས་ནི་འབད་རྩོལ་ཞི་བའི་སྒོ་ནས་ཕྲིན་ལས་མཛད་པ་ནི་དམ་བཅའ་སྟེ། །རྟོག་མེད་ཐུགས་
(དང་ལྡན་པ》ནི་གཏན་ཚིགས་སོ། །རང་བཞིན་གྱི་རྟགས་དེའི་བསྒྲུབ་བྱའི་དོན་ནི་གྲུབ་དོན་དུ། །འཐུན） དཔེ་
ནི་བརྒྱ་བྱིན་གཟུགས་སོགས་བཞིན། །འདིར་ནི་སྐབས་དོན་འདི་ཡིན་ཏེ། །སྟོན་པ་དང་གསུང་)ལ་
སོགས་རྣམ་དགུ་ནི། །སྟོན་པ་སྐྱེ་འཆི་དང་བྲལ་བ། །འབད་པ་མེད་པར་འཇུག་པའོ། །ཚིགས་སུ་བཅད་
པ་དང་པོས་ནི་བསྟན་ལ། གཉིས་པས་ནི་བཤད་དེ། གསུམ་པས་ནི་མཇུག་བསྡུས་ནས་བསྟན་ཏེ།
སྐུ་གསུང་ཐུགས་ཀྱི་ཕྲིན་ལས་ལྷུན་གྱིས་གྲུབ་ཅིང་རྒྱུན་མི་འཆད་པར་འཇུག་པ་ཉིད་བསྟན་ཏོ། ། །
དོན་འདི་ཉིད་ཀྱི་དབང་དུ་བྱས་ཏེ་དཔེ་བསྡུ་བ་ལ་ཚིགས་སུ་བཅད་པ་བཞིན་སྟེ། གང་ཞིག་བརྒྱ་
བྱིན་རྔ་དང་སྤྲིན་བཞིན་དང༌། །ཚངས་ཉི་རིན་ཆེན་ཡིད་བཞིན་ནོར་རྒྱལ་བཞིན། །སྒྲ་བརྙན་ནམ་
མཁའ་ས་གཞི་སྲིད་པའི་བར། །འབད་མེད་གཞན་དོན་བྱེད་དེ་རྣལ་འབྱོར་རིག །རིན་ཆེན་ས་གཞི་ལ་)
27



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
ལྷ་དབང་སྣང་བཞིན་སྟོན་པ་སྟེ། །ལེགས་པར་འདོམས་མཛད་ལྷ་ཡི་རྔ་དང་འདྲ། །ཁྱབ་བདག་
མཁྱེན་དང་བརྩེ་ཆེན་སྤྲིན་ཚོགས་ནི། །མཐའ་ཡས་འགྲོ་བ་སྲིད་རྩེའི་བར་དུ་ཁྱབ། །ཚངས་བཞིན་
ཟག་མེད་གནས་ལས་མ་བསྐྱོད་པར། །སྤྲུལ་པ་རྣམ་པ་དུ་མ་རབ་ཏུ་སྟོན། །ཉི་བཞིན་ཡེ་ཤེས་སྣང་
བ་རབ་སྤྲོ་གང་། །རྣམ་དག་རིན་ཆེན་ཡིད་བཞིན་ནོར་འདྲའི་ཐུགས། །རྒྱལ་བ་རྣམས་ཀྱི་གསུང་དེ་
བྲག་ཆ་བཞིན་དུ་ཡི་གེ་མེད། །སྐུ་ནི་ནམ་མཁའ་ལྟ་བུར་ཁྱབ་དང་གཟུགས་མེད་རྟག་པ་ཉིད། །ས་
བཞིན་འགྲོ་བའི་དཀར་པོའི་ཆོས་ཀྱི་སྨན་རྣམས་མ་ལུས་པའི། །རྣམ་པ་ཀུན་ཏུ་གཞིར་གྱུར་པ་ནི་
སངས་རྒྱས་ས་ཡིན་ནོ། །ཚིགས་སུ་བཅད་པ་གཅིག་གིས་བསྟན་ལ་གསུམ་གྱིས་ནི་བཤད་དོ། །ཡང་
ཇི་ལྟར་ན་དཔེ་བརྗོད་པ་འདིས་སངས་རྒྱས་བཅོམ་ལྡན་འདས་རྣམས་རྟག་ཏུ་སྐྱེ་བ་མེད་ཅིང་འགག་
པ་མེད་པ་ཡིན་ཡང་། སྐྱེ་བ་དང་འགག་པར་མཐོང་བ་དང༌། འདི་དག་གི་སངས་རྒྱས་ཀྱི་ཕྲིན་
ལས་འགྲོ་བ་ཐམས་ཅད་དུ་ལྷུན་གྱིས་གྲུབ་པ་དང་རྒྱུན་མི་འཆད་པར་བསྟན་པ་ཡིན་ཞེ་ན། དག་བ་
བེདཱུརྱ་འདྲ་ཡི། །སེམས་ལ་སངས་རྒྱས་མཐོང་བའི་རྒྱུ། །དེ་དག་ས་ནི་མི་བཟློགས་པའི། །དད་པའི་
དབང་པོ་བརྟས་པ་ཉིད། །(ས་གཞི་རྡུལ་གྱིས་དངས་མ་དངས་ཀྱིས་གཟུགས་བརྙན་སྐྱེ་འཇིག་ཏུ་སྣང་བ་ལྟར།)དགེ་བ་སྐྱེ་དང་
འཇིག་པས་ན། །རིམ་པ་ལྟར་)སངས་རྒྱས་གཟུགས་ནི་སྐྱེ་དང་འཇིག་པར་སྣང་) །གཟུགས་བརྙན་གྱི་རྐྱེན་བརྒྱ་
བྱིན་(ལ་སྐྱེ་འཇིག་མེད་པ་བཞིན་དུ་ཐུབ་པ་ནི། །ཆོས་ཀྱི་སྐུ་ཡི་སྐྱེ་འཇིག་མེད། །དེ་བཞིན་དུ་ནི་འབད་
མེད་པར། །སྐྱེ་མེད་འགག་མེད་ཆོས་སྐུ་ལས། །སྲིད་པ་ཇི་སྲིད་གནས་བར་དུ། །སྟོན་པ་ལ་སོགས་
མཛད་པ་འཇུག །ཚིགས་སུ་བཅད་པ་གསུམ་པོ་འདིས་ནི་སངས་རྒྱས་ཀྱི་གཟུགས་ཀྱི་སྐུ་སྐྱེ་བ་དང་
འཇིག་པར་སྣང་བ་ནི་གདུལ་བྱའི་དབང་གིས་འབྱུང་བ་ཡིན་གྱི། དོན་ལ་སངས་རྒྱས་ཆོས་ཀྱི་སྐུ་ལ་
སྐྱེ་བ་དང་འཇིག་པ་མེད་པ་ཉིད་དུས་ཀྱི་ཁྱད་པར་དང་བཅས་པའི་ཕྲིན་ལས་འཇུག་པ་བསྟན་ཏོ། །
དཔེ་ལས་ལྷག་པར་བསྟན་པའི་སྒོ་ནས་མཇུག་བསྡུ་བ་ནི། དཔེ་འདི་རྣམས་ཀྱི་བསྡུས་པ་ཡི། །
དོན་ནི་འདི་ཡིན་རིམ་པ་ཡང་། །སྔ་མ་ཕྱི་མས་ཆོས་མི་མཐུན། །སྤངས་པའི་སྒོ་ནས་བརྗོད་པ་ཡིན། །
སངས་རྒྱས་གཟུགས་བརྙན་ལྟ་བུ་སྟེ། །དབྱངས་དང་མི་ལྡན་དེ་འདྲ་མིན། །ལྷ་ཡི་རྔ་བཞིན་ཐམས་
ཅད་དུ། །དོན་བྱེད་མིན་པ་དེ་འདྲ་མིན། །སྤྲིན་ཆེན་དང་མཚུངས་དོན་མེད་པའི། །ས་བོན་སྤོང་མིན་
དེ་འདྲ་མིན། །ཚངས་ཆེན་བཞིན་དུ་གཏན་དུ་ནི། །སྨིན་པར་བྱེད་མིན་དེ་འདྲ་མིན། །ཉི་མའི་གཟུགས་
218



རིན་ཆེན་ཡེ་ཤེས། ། རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། པོད་དང་པོ།
བཞིན་གཏན་དུ་ནི། །མུན་པ་འཇོམས་མིན་དེ་འདྲ་མིན། །ཡིད་བཞིན་ནོར་འདྲ་འབྱུང་བ་ནི། །རྙེད་
པ་མི་དཀའ་དེ་འདྲ་མིན། །སྒྲ་བརྙན་བཞིན་ཏེ་རྐྱེན་ལས་ནི། །བྱུང་བ་དེ་དང་འདྲ་བའང་མིན། །ནམ་
མཁའ་དང་འདྲ་དགེ་བ་ཡི། །གཞི་མིན་དེ་དང་འདྲ་བའང་མིན། །འཇིག་རྟེན་འཇིག་རྟེན་ལས་འདས་
པ༑ ༑འགྲོ་བའི་ཕུན་ཚོགས་མ་ལུས་པ། །དེ་གནས་པ་ཡི་རྟེན་ཡིན་ཕྱིར། །ས་ཡི་དཀྱིལ་འཁོར་དག་
དང་འདྲ། །སངས་རྒྱས་བྱང་ཆུབ་ལ་རྟེན་ནས། །འཇིག་རྟེན་འདས་པའི་ལམ་འབྱུང་ཕྱིར། །དགེ་བའི་
ལས་ལམ་བསམ་གཏན་དང༌། །ཚད་མེད་པ་དང་གཟུགས་མེད་འབྱུང་། །ཞེས་གསུངས་ཏེ། དཔེ་
རྣམས་ཀྱི་བསྡུས་པའི་དོན་ནི་འདི་ཡིན་ཏེ། གོ་རིམ་འདི་ལྟར་བསྟན་པ་ཡང་དཔེ་དགུ་པོ་ཐམས་ཅད་
ཀྱང༌། རང་རང་གི་ཐད་སོར་དོན་དང་འདྲ་ཆོས་རེས་ཆོས་མཐུན་ལ། དཔེ་སྔ་མ་སྔ་མའི་ཆོས་མི་མཐུན་
པ་རྣམས། ཕྱི་མ་ཕྱི་མས་ཆོས་མཐུན་པ་ཉིད་བསྟན་ཏེ། དཔེ་སྔ་མའི་ཆོས་མི་མཐུན་པ་ཕྱི་མས་སྤངས་
པའི་སྒོ་ནས་བརྗོད་པ་ཡིན་ནོ། །དེའང་འདི་ལྟར་སངས་རྒྱས་ཀྱི་སྐུ་སྟོན་པ་ནི་བརྒྱ་བྱིན་གྱི་གཟུགས་
བརྙན་ལྟ་བུ་ཞེས་བཤད་པ་ལ། གཟུགས་བརྙན་ནི་ཆོས་བཤད་པའི་དབྱངས་དང་མི་ལྡན་པས་དེ་
སངས་རྒྱས་དང་འདྲ་བ་མ་ཡིན་ནོ་ཞེ་ན། ཆོས་སྟོན་པའི་དབྱངས་བརྗོད་པ་ནི་ལྷའི་རྔ་བཞིན་ནོ། །
དེའང་ཁ་ཅིག་གི་དོན་བྱེད་ཀྱི། ས་སྟེང་ལ་སོགས་པ་ཐམས་ཅད་དུ་དོན་བྱེད་པ་མ་ཡིན་པས་དེ་སངས་
རྒྱས་དང་འདྲ་བ་མ་ཡིན་ནོ་ཞེ་ན། ཐུགས་རྗེས་ཐམས་ཅད་དུ་ཁྱབ་པ་ནི་སྤྲིན་ཆེན་པོ་དང་མཚུངས་སོ། །
དེའང་དོན་མེད་པའི་ས་བོན་ཏེ། ངན་སོང་གི་ས་བོན་ནམ་རྒྱུ་སྤོང་བ་མིན་པས་སངས་རྒྱས་དེ་དང་
འདྲ་བ་མིན་ནོ་ཞེ་ན། མི་དགེ་བ་སྤོང་བ་ནི་ཚངས་ཆེན་བཞིན་ནོ། །ཡང་ན་སྤྲིན་ནི་དོན་མེད་པའི་ས་
བོན་སྤོང་བ་སྟེ། རུལ་པ་དང་ཚིག་པ་ལ་སོགས་པ་ལ་མྱུ་གུ་སྐྱེད་མི་ནུས་པ་ལ། སངས་རྒྱས་ནི་དཀར་
པོའི་ས་བོན་མེད་པ་རྣམས་ལའང་ཕན་བདེ་སྐྱེད་པར་བྱེད་པས་དེ་སངས་རྒྱས་དང་འདྲ་བ་མ་ཡིན་ནོ་
ཞེ་ན། དགེ་བའི་ཆོས་ཀྱིས་སྨིན་པར་བྱེད་པ་ནི་ཚངས་ཆེན་བཞིན་ནོ། །དེའང་འཇིག་རྟེན་པའི་ལམ་
གྱིས་རེ་ཞིག་སྨིན་པར་བྱེད་ཀྱིས། གཏན་དུ་སླར་མི་ལྡོག་པར་སྨིན་པར་བྱེད་པ་མིན་པས་དེ་སངས་
རྒྱས་དང་འདྲ་བ་མིན་ནོ་ཞེ་ན། གཏན་དུ་སྨིན་པར་བྱེད་པས་ཉི་མའི་གཟུགས་བཞིན་ནོ། །དེའང་ཉིན་
མོ་ཙམ་སྣང་བ་ཡིན་གྱིས་གཏན་དུ་མུན་པ་འཇོམས་པ་མིན་པས་དེ་སངས་རྒྱས་དང་འདྲ་བ་མིན་ནོ་
ཞེ་ན། གཏན་དུ་མུན་པ་འཇོམས་པ་ནི་ཡིད་བཞིན་གྱི་ནོར་བུ་འདྲ་སྟེ། མཚན་མོ་ཡང་སྣང་བར་བྱེད་
219



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
པས་སོ། །དེའང་ཀླུ་ལ་སོགས་པས་ཀྱང་འཐོབས་འབྱུང་བ་རྙེད་པར་མི་དཀའ་བས་དེ་སངས་རྒྱས་
དང་འདྲ་བ་མིན་ནོ་ཞེ་ན། ཐོབ་དཀའ་བ་ནི་སྒྲ་བརྙན་བཞིན་ནོ། །དེའང་རྐྱེན་ལས་འབྱུང་བ་ཡིན་
པས་དེ་སངས་རྒྱས་དང་འདྲ་བ་མིན་ནོ་ཞེ་ན། རྐྱེན་ལས་མ་བྱུང་བ་ནི་ནམ་མཁའ་བཞིན་ནོ། །དེའང
དགེ་བའི་གཞི་མ་ཡིན་པས་དེ་དང་སངས་རྒྱས་དང་འདྲ་བ་མ་ཡིན་ནོ་ཞེ་ན། དགེ་བའི་གཞི་ཡིན་པ་
ནི་སའི་དཀྱིལ་འཁོར་དང་འདྲ་སྟེ། དེའང་སངས་རྒྱས་ནི་འཇིག་རྟེན་དང་འཇིག་རྟེན་ལས་འདས་
པའི་འགྲོ་བའི་ཕུན་སུམ་ཚོགས་པ་མ་ལུས་པ་དེ་གནས་པའི་རྟེན་ཡིན་པའི་ཕྱིར་རོ། །ཇི་ལྟར་འཇིག་
རྟེན་ལས་འདས་པའི་ཕུན་སུམ་ཚོགས་པའི་རྟེན་ཡིན་ཞེ་ན། སངས་རྒྱས་ཀྱི་བྱང་ཆུབ་དེ་ལ་རྟེན་ནས་
འཇིག་རྟེན་ལས་འདས་པའི་བྱང་ཆུབ་གསུམ་གྱི་ལམ་འབྱུང་བའི་ཕྱིར་རོ། །ཇི་ལྟར་འཇིག་རྟེན་པའི་
ཕུན་སུམ་ཚོགས་པའི་རྟེན་ཡིན་ཞེ་ན། དེ་ལ་བརྟེན་ནས་འདོད་ཁམས་པའི་ཕུན་སུམ་ཚོགས་པའི་རྒྱུ་
དགེ་བའི་ལས་ཀྱི་ལམ་བཅུ་དང་། གཟུགས་ཁམས་ཀྱི་ཕུན་སུམ་ཚོགས་པའི་རྒྱུ་བསམ་གཏན་བཞི་
དང་ཚད་མེད་པ་བཞི་དང་གཟུགས་མེད་ཁམས་ཀྱི་ཕུན་སུམ་ཚོགས་པའི་རྒྱུ་གཟུགས་མེད་ཀྱི་ཏིང་
ངེ་འཛིན་བཞི་འབྱུང་བའི་ཕྱིར་རོ། །དེས་ན་འདི་རྣམས་ཀྱང་དོན་ཕྱོགས་རེ་ཙམ་འདྲ་བའི་དཔེ་ཡིན་གྱི།
ཐམས་ཅད་མཚོན་པར་ནུས་པའི་དཔེ་ནི་མེད་པར་ཤེས་པར་བྱའོ། །ཐེག་པ་ཆེན་པོ་རྒྱུད་བླ་མའི་
བསྟན་བཅོས་དཀོན་མཆོག་གི་རིགས་རྣམ་པར་དབྱེ་བ་ལས། དེ་བཞིན་གཤེགས་པའི་ཕྲིན་ལས་
མཛད་པའི་སྐབས་ཏེ་ལེའུ་བཞི་པའི་འགྲེལ་པའོ།། །།
འདི་ཕན་ཆད་ནི་ཇི་སྐད་བསྒྲགས་པའི་གནས་བཞི་པོ་འདི་དག་ཉིད་ལ་ལྷག་པར་མོས་པ་རྣམས་
ཀྱི་ལྷག་པར་མོས་པའི་ཕན་ཡོན་མདོར་བསྟན་པའི་ཚིགས་སུ་བཅད་པ་དྲུག་སྟེ། སངས་རྒྱས་ཁམས་
(བདེ་གཤེགས་སྙིང་པོ་)དང་ །དེ་ཉིད་སྒྲིབ་པ་དང་བྲལ་བ་སངས་རྒྱས་བྱང་ཆུབ་དང༌། །སངས་རྒྱས་ ཀྱི་ཡོན་ཏན་གྱི་ཆོས་
དང་ སངས་ རྒྱས་ ཕྲིན་ལས་ཏེ། །གནས་བཞི་པོ་འདི་ནི་)དག་པའི་སེམས་ཅན་ (དབང་ཐོབ་པའི་བྱང་སེམས་རྣམས་)
གྱིས་ཀྱང་བསམ་བྱ་མིན། །འདི་ནི་འདྲེན་པ་སངས་རྒྱས་རྣམས་ཀྱི་ ་ཁོ་ནའི་སྤྱོད་ཡུལ་ཡིན། །བློ་ལྡན་
རྒྱལ་བའི་ཡུལ་འདི་ལ་མོས་པ། །སངས་རྒྱས་ཡོན་ཏན་ཚོགས་ཀྱི་སྣོད་འགྱུར་ཏེ། །བསམ་མེད་ཡོན་
ཏན་ཚོགས་ལ་མངོན་དགའ་བས། །སེམས་ཅན་ཀུན་གྱི་བསོད་ནམས་ཟིན་གྱིས་གནོན། །གང་ཞིག་
(བསམ་པའི་ཁྱད་པར་)བྱང་ཆུབ་དོན་དུ་གཉེར་བས་གསེར་ཞིང་ནོར་བུས་སྤྲས་པ་ནི། །སངས་རྒྱས་ཞིང་
220



རིན་ཆེན་ཡེ་ཤེས།
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། པོད་དང་པོ།
རྡུལ་མཉམ་པ་དུས་ཉིན་རེ་བཞིན་ཡུལ་》ཆོས་རྒྱལ་རྣམས་ལ་རྟག་འབུལ་ལ། །གཞན་དག་(གནས་བཞི་སྟོན་
པའི་མདོ་འདི་ལས་ཚིག་ཙམ་ཐོས་ཤིང་ཐོས་ནས་ཀྱང་ནི་མོས་ན་འདི། །སྦྱིན་པ་ལས་བྱུང་དགེ་བ་དེ་
ལས་བསོད་ནམས་ཆེས་མང་ཐོབ་པར་འགྱུར། །བློ་ལྡན་གང་ཞིག་བསམ་པ་བླ་མེད་བྱང་ཆུབ་འདོད་
པས་(དུས་བསྐལ་པ་དུ་མར་ཡང་། །རྟེན་)ལུས་ངག་ཡིད་ཀྱིས་འབད་པ་མེད་པར་རང་གི་ངང་གིས་)ཚུལ་
ཁྲིམས་དྲི་མེད་སྲུང་བྱེད་ལ། །གཞན་དག་འདི་ལས་ཚིག་ཙམ་ཐོས་ཤིང་ཐོས་ནས་ཀྱང་ནི་མོས་ན་
འདི། །ཚུལ་ཁྲིམས་ལས་བྱུང་དགེ་བ་དེ་ལས་བསོད་རྣམས་ཆེས་མང་ཐོབ་པར་འགྱུར། །གང་ཞིག་
འདི་ན་སྲིད་པ་གསུམ་གྱི་ཉོན་མོངས་མེ་འཇིལ་བསམ་གཏན་ནི། །ལྷ་འི་གནས་པ་བསམ་གཏན་བཞི་དང་ཚངས་
(པའི་)གནས་པ་ཚད་མེད་པ་བཞི) མཐར་ སོན་པ་སྟེ་ཕུལ་བྱུང་)(བསམ་པ་རྫོགས་པའི་བྱང་ཆུབ་ འཕོ་མེད་འགྱུར་
མེད་ཐོབ་པའི་)ཐབས་(སུ་བསྒོམས་ ལ། །རྫོགས་པའི་བྱང་ཆུབ་ཐབས་ལས་ཉམས་པའི་ལྷ་དང་ཚངས་གནས་ཕ་རོལ་སོང་གྱུར་ལ། །
ཞེས་ནག་ཙོའི་འགྱུར་ལས་བྱུང་བ་ལྟར་ན། རྫོགས་པའི་བྱང་ཆུབ་ཐོབ་པར་མི་ནུས་པའི་བསམ་གཏན་དུ་གསལ་ལོ། །གཞན་ དག་ འདི་
ལ་ཚིག་ཙམ་ཐོས་ཤིང་ཐོས་ནས་ཀྱང་ནི་མོས་ན་འདི། ། བསམ་གཏན་ལས་བྱུང་དགེ་བ་དེ་བས་
བསོད་ནམས་ཆེས་མང་ཐོབ་པར་འགྱུར། །རྒྱུ་མཚན་གང་ཕྱིར་སྦྱིན་པས་ལོངས་སྤྱོད་དག་ནི་སྒྲུབ་
བྱེད་ཅིང་། །ཁྲིམས་ ཀྱིས་མཐོ་རིས་བསྒོམས་ པས་ ཉོན་མོངས་པའི་སྒྲིབ་པ་ཙམ་སྤོང་བྱེད་ལ། །ཤེས་
རབ་ཀྱིས་)ཉོན་མོངས་པ་དང་ཤེས་བྱ་ཀུན་སློང་བ་དེ་ཡི་ཕྱིར། །གནས་བཞི་རྟོགས་པའི་ཤེས་རབ་འདི་མཆོག་
ཉིད་དེ་ཤེས་རབ་དེའི་རྒྱུ་ནི་གནས་བཞི་པོ་འདི་ཐོས་པ་ཡིན་ནོ། །ཚིགས་སུ་བཅད་པ་དྲུག་པོ་འདི་རྣམས་
ཀྱི་བསྡུས་པའི་དོན་ཚིགས་སུ་བཅད་པ་དགུས་རིག་པར་བྱ་སྟེ། རྟོགས་པར་བྱ་བའི་གནས་(ཁམས་)དང་དེ་
ཡི་ (གནས་གཞན་དུ་གྱུར་ པ་བྱང་ཆུབ་) དང༌ ། །དེ་ ཡི་ ཡོན་ ཏན་ སྟོབས་ལ་སོགས་པ་དང་དེ་རྣམས་ཀྱི་གཞན་དོན་
བསྒྲུབ་པའི་ཕྲིན་ལས་སྟེ། །རྒྱལ་བ་ཡི་ནི་མཁྱེན་པའི་ཡུལ། །རྣམ་བཞི་ཇི་སྐད་བརྗོད་འདི་ལ། །བློ་
ལྡན་རྣམས་ཀྱི་རང་གཞན་ལ་ཁམས་) ཡོད་དང་ཁམས་ལ་འབད་ན་སངས་རྒྱས་ཐོབ་པར་)ནུས་ ཉིད་དང༌། །ཐོབ་པ་དེ་ཡོན་
ཏན་དང་ཕྲིན་ལས་དང་)ལྡན་པར་མོས་པ་ན། །མྱུར་དུ་དེ་བཞིན་གཤེགས་པ་ཡི། །གོ་འཕང་ཐོབ་པའི་
སྐལ་ལྡན་འགྱུར། །ཚིགས་སུ་བཅད་(སེར་ལྷག)པ་གཉིས་པོ་འདིས་ནི་ཡུལ་བཞི་པོ་དེ་ལ་མོས་པས་
མྱུར་དུ་སངས་རྒྱས་ཉིད་ཐོབ་པ་བསྟན་ཏོ། །
དེ་ཉིད་ ཀྱི་དོན་ (སེར་ལྷག)རྒྱས་པར་བཤད་ པ་ནི། བསམ་མི་ཁྱབ་པའི་ཡུལ་ (བཞི་པོ་འདི་ནི། །
221



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
(ཁམས་སེམས་ཅན་ཐམས་ཅད་ལ་ཡོད་དང་འབད་ན་)བདག་འདྲས་ (ཀྱང་བྱང་ཆུབ་)ཐོབ་ནུས་དང༌། །ཐོབ་པ་ འདི་
འདྲའི་ ཡོན་ཏན་དང་། ། ཕྲིན་ལས་དང་)ལྡན་ ཞེས་ དད་ པས་ མོས་ པའི་ ཕྱིར། །དེ་ལ་བརྟེན་ནས་) འདུན་
བརྩོན་དྲན་དང་བསམ་གཏན་དང། །ཤེ་རབ་ལ་སོགས་ཡོན་ཏན་སྣོད། །(དུ་གྱུར་པའི་བྱང་ཆུབ་སེམས་
ནི་དེ་དག་ལ། །རྟག་ཏུ་ཉེ་བར་གནས་པར་འགྱུར། །དེ་ནི་རྟག་ཏུ་ཉེར་གནས་པས། ། རྒྱལ་བའི་
སྲས་པོ་ཕྱིར་མི་ལྡོག །འདིས་ནི་བསམ་པ་ཕུན་སུམ་ཚོགས་པ་ལས་མི་ཉམས་པའི་རྒྱུ་ཉིད་དུ་བསྟན་
ཏོ༑ ༑གནས་བཞི་ཐོས་ཤིང་མོས་པ་ལ་བརྟེན་ནས་བསོད་ནམས་ཕ་རོལ་ཕྱིན་རྫོགས་དང་། །ཡོངས་སུ་དག་པ་
ཉིད་ དུ་ འགྱུར། །ཇི་ལྟར་འགྱུར་ན་)བསོད་ནམས་ (ཀྱི་ཚོགས་སུ་གྱུར་པའི་)ཕ་ རོལ་ ཕྱིན་ པ་དང་པོ་ལྔ། །དེ་ལ་
(འཁོར་གསུམ་རྣམ་གསུམ་རྟོག་མེད་ པས། །དེ་ རྫོགས་པར་འགྱུར་ལ་ཡོངས་ སུ་ དག་ པ་ནི། །དེ་ ཡི་ མི་
མཐུན་ཕྱོགས་སེར་སྣ་ལ་སོགས་སྤང་ཕྱིར། །དེ་བསམས་ཀྱི་དངོས་པོ་གསུམ་བསྡུ་ན་སྦྱིན་བྱུང་བསོད་ནམས་ སྦྱིན་
པ་སྟེ། །ཚུལ་ཁྲིམས་ལས་བྱུང་ཚུལ་ཁྲིམས་ཡིན། །བཟོད་པ་བསམ་གཏན་གཉིས་དག་ནི། །སྒོམ་
བྱུང་བརྩོན་འགྲུས་གསུམ་པོ་ཀུན་ཏུ་འགྲོ །དེ་རྣམས་རྫོགས་པའི་གེགས་འཁོར་གསུམ་རྣམ་པར་རྟོག་པ་གང༌། །
དེ་ནི་ཤེས་བྱའི་སྒྲིབ་པར་འདོད། །ཡོངས་སུ་དག་པའི་གེགས་སེར་སྣ་ལ་སོགས་རྣམ་རྟོག་གང་། །དེ་ནི་
ཉོན་མོངས་སྒྲིབ་པར་འདོད། །ཤེས་རབ་ལས་གཞན་འདི་དག་ནི། །སློང་རྒྱུ་གཞན་མེད་དེ་ཡི་
ཕྱིར། །ཤེས་རབ་མཆོག་ཡིན་དེ་གཞི་ནི། །ཐོས་པ་དེ་ཕྱིར་ཐོས་པ་མཆོག །སྒྲིབ་གཉིས་ས་བོན་དང་བཅས་པ།
ཤེས་རབ་ཀྱིས་མ་ཟིན་པའི་སྦྱིན་སོགས་ཀྱིས་དེ་དག་མངོན་འགྱུར་ཟིལ་གྱིས་གནོན་ནུས་ཀྱང་ས་བོན་སྤོང་མི་ནུས་ལ། ཤེས་རབ་ཀྱིས་ནུས་
པས་ན།) (འདི་དག་སྤོང་བའི་རྒྱུ་ཉིད་ནི། །ཤེས་རབ་མ་གཏོགས་གཞན་མེད་ཕྱིར། །ཤེས་རབ་གཙོ་ཡིན་འདི་གཞི་ནི། ། གནས་བཞི་པོ།)
ཐོས་ཡིན་དེ་ཕྱིར་ཐོས་པ་མཆོག །ཅེས་ནག་ཙོ་འགྱུར་ལས་བྱུང་བ་བདེ་བར་མངོན་ནོ། །འདིས་ནི་ སྦྱོར་ བ་ ཕུན་ ཚོགས་ ལས་མི་
ཉམས་པའི་རྒྱུ་ཉིད་བསྟན་ཏོ། །དེ་ལྟར་ལྷག་པར་མོས་པའི་ཕན་ཡོན་འདི་དག་ཀྱང་མདོ་ཉིད་ལས་
འབྱུང་སྟེ། ཇི་སྐད་དུ། ཡེ་ཤེས་སྣང་བ་རྒྱན་གྱི་མདོ་ལས། འཇམ་དཔལ་གལ་ཏེ་བྱང་ཆུབ་སེམས་
དཔའ་སེམས་དཔའ་ཆེན་པོ་ཞིག་གིས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་རིན་པོ་ཆེ་
སྣ་བདུན་གྱིས་ཡོངས་སུ་བཀང་སྟེ། སངས་རྒྱས་རྣམས་ལ་དབུལ་བ་འབུལ་ཞིང་དེ་ལྟར་འབུལ་བས།
བསྐལ་པ་སྟོང་གསུམ་གྱི་སྟོང་ཆེན་པོའི་རྡུལ་ཕྲ་རབ་ཀྱི་རྡུལ་སྙེད་དུ་དབུལ་བར་ཕུལ་བ་བས་ནི།
བྱང་ཆུབ་སེམས་དཔའ་གཞན་གང་ཞིག་གིས། ཆོས་ཀྱི་རྣམ་གྲངས་འདི་ལས་ཐ་ན་ཚིག་བཞི་པའི་
222



རིན་ཆེན་ཡེ་ཤེས། །
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། པོད་དང་པོ།
ཚིགས་སུ་བཅད་པ་གཅིག་ཙམ་ཞིག བྱང་ཆུབ་སེམས་དཔའ་གཞན་ལ་བསྟན་པར་གྱུར་ན། བསོད་
ནམས་མངོན་པར་འདུ་བྱ་བ་དེ་ལ་བསོད་ནམས་མངོན་པར་འདུ་བྱ་བ་སྔ་མ་དེས་ནི་བརྒྱའི་ཆར་ཡང་
ཉེ་བར་མི་འགྲོའོ། །སྟོང་གི་ཆ་དང་འབུམ་གྱི་ཆ་དང༌། བྱེ་བ་ཕྲག་འབུམ་གྱི་ཆ་དང༌། གྲངས་དང་།
ཆ་དང་བགྲང་བ་དང་། དཔེ་དང་རྒྱུར་ཡང་ཉེ་བར་མི་འགྲོའོ། །འཇམ་དཔལ་སྐལ་པ་སྟོང་གསུམ་
གྱི་སྟོང་ཆེན་པོའི་འཇིག་རྟེན་གྱི་ཁམས་ཀྱི་རྡུལ་ཕྲ་རབ་ཀྱི་རྡུལ་རྙེད་དུ་སྦྱིན་པའི་བསོད་ནམས་མངོན་
པར་འདུ་བྱ་བ་ལྟ་ཞོག་གི འཇམ་དཔལ་གལ་ཏེ་བྱང་ཆུབ་སེམས་དཔའ་གང་གཱའི་བྱེ་མ་ལྟར་གྲངས་
མེད་པ་སྙེད་ཅིག་བྱུང་བར་གྱུར་ལ། དེ་དག་ལས་བྱང་ཆུབ་སེམས་དཔའ་རེ་རེས་ཀྱང་སངས་རྒྱས་ཀྱི་
ཞིང་འཛམ་བུ་ཆུ་བོའི་གསེར་ལས་བྱས་པ། ཤིང་ལྗོན་པ་ཐམས་ཅད་ཀྱང་ལྷའི་གོས་རྣམས་ཀྱིས་ཡོངས་
སུ་དཀྲིས་པ། ནོར་བུ་རིན་པོ་ཆེ་འོད་ཐམས་ཅད་ཡང་དག་པར་འདུས་པའི་དྲ་བས་ཀུན་ནས་
གཡོགས་པ། ནོར་བུ་རིན་པོ་ཆེ་དབང་གི་རྒྱལ་པོ་ལས་བྱས་པའི་ཁང་པ་བརྩེགས་པ། ནོར་བུ་རིན་
པོ་ཆེ་གློག་གི་ལན་ཀན་གྱིས་ཡོངས་སུ་བསྐོར་བ་དག་གིས་ཡོངས་སུ་གང་བར་བྱས་པ། གདུགས་དང་།
རྒྱལ་མཚན་དང༌། བ་དན་སྒྲེང་བ་གང་གཱའི་བྱེ་མ་ལྟར་གྲངས་མེད་པ་སྙེད་ཅིག སངས་རྒྱས་གང་
གཱའི་ཀླུང་གི་བྱེ་མ་ལྟར་གྲངས་མེད་པ་སྙེད་དག་ལ་ཉིན་གཅིག་བཞིན་དུ་དབུལ་བར་འབུལ་ཞིང་།
དེ་ལྟར་འབུལ་བས་སྐལ་པ་གང་གཱའི་བྱེ་མ་ལྟར་གྲངས་མེད་པ་སྙེད་དུ་དབུལ་བར་ཕུལ་བ་བས་ནི།
བྱང་ཆུབ་སེམས་དཔའ་གཞན་གང་ཞིག་གིས་ཆོས་ཀྱི་རྣམ་གྲངས་འདི་ལ་མོས་པར་བྱས་ནས། ཆོས་
ཀྱི་རྣམས་གྲངས་འདི་ལས་ཐ་ན་ཚིག་བཞི་པའི་ཚིགས་སུ་བཅད་པ་གཅིག་ཙམ་ཞིག བྱང་ཆུབ་སེམས་
དཔའ་གཞན་ལ་བསྟན་ཏམ། འཇུག་པར་བྱས་ན་བསོད་ནམས་མངོན་པར་འདུ་བྱ་བ་དེ་ལ་བྱང་
ཆུབ་སེམས་དེ་དག་གི་སྦྱིན་པ་ལས་བྱུང་བའི་བསོད་ནམས་མངོན་པར་འདུ་བྱ་བ་སྔ་མ་དེས་ནི་
བརྒྱའི་ཆར་ཡང་ཉེ་བར་མི་འགྲོའོ། །སྟོང་གི་ཆ་དང་འབུམ་གྱི་ཆ་དང་བྱེ་བ་ཕྲག་འབུམ་གྱི་ཆ་དང༌།
གྲངས་དང་ཆ་དང་བགྲང་བ་དང་དཔེ་དང་རྒྱུར་ཡང་ཉེ་བར་མི་འགྲོའོ། །ཞེས་པ་ལ་སོགས་པ་རྒྱ་
ཆེར་གསུངས་པ་དང་། གང་ཞིག་རྫུ་འཕྲུལ་སྟོབས་ཀྱིས་ཕྱོགས་བཅུར་སོང་ནས་ནི། །སངས་རྒྱས་བྱེ་
བ་ཕྲག་བཅུ་དག་ལ་མཆོད་བྱེད་ཅིང་། །སྙིང་རྗེ་བསྐྱེད་དེ་བདེ་བ་ཀུན་ལ་ཆགས་མེད་པར། །སྐྱེས་བུ་
དམ་པ་ཐམས་ཅད་ཕྱག་འཚལ་བཙུད་པ་བས། །གང་ཞིག་བདེ་གཤེགས་བསྟན་ལ་སེམས་རབ་དད་
223



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
གྱུར་ཅིང་། །རྒྱལ་བའི་ཆོས་རྣམས་སྨོས་པར་བྱེད་པའི་མདོ་སྡེ་འདི། །གཞན་ལ་ཡུད་ཙམ་གཅིག་
ཅིག་སྟོན་པ་བྱེད་གྱུར་ན། །དེ་ནི་དེ་བས་བསོད་ནམས་འབྲས་བུ་ཁྱད་པར་འཕགས། །ཞེས་པ་དང་།
སེར་སྣའི་དྲི་མ་བསལ་བར་གྱུར་ཅིང་འཇིགས་མེད་པའི། །བྱང་ཆུབ་སེམས་དཔའ་གང་ཞིག་ཆོས་
འདི་འཛིན་བྱེད་ན། །དེ་ཡི་བསོད་ནམས་དཔག་ཏུ་ཡོད་པར་མི་འགྱུར་ཏེ། །ཇི་ལྟར་འདོད་པ་བཞིན་
དུ་བྱང་ཆུབ་ཐོབ་པར་འགྱུར། །ཞེས་པ་དང་། དེ་བཞིན་གཤེགས་པའི་ཡོན་ཏན་དང་ཡེ་ཤེས་བསམ་
གྱིས་མི་ཁྱབ་པའི་ཡུལ་ལ་འཇུག་པ་བསྟན་པའི་མདོ་ལས། འཇམ་དཔལ་རིགས་ཀྱི་བུའམ་རིགས་
ཀྱི་བུ་མོ་གང་ལ་ལ་ཞིག་གིས། དེ་བཞིན་གཤེགས་པ་བྱང་ཆུབ་སེམས་པ་དང་བཅས་པ། ཉན་ཐོས་
དང་བཅས་པ། ཕྱོགས་བཅུའི་འཇིག་རྟེན་གྱི་ཁམས་ཐམས་ཅད་ཀྱི་རྡུལ་ཕྲ་རབ་སྙེད་རྣམས་ལ་ཉིན་
གཅིག་བཞིན་དུ་ལྷའི་ཟས་རོ་བརྒྱ་དང་ལྡན་པ་དང༌། ལྷ་ཡི་ན་བཟའ་དག་ཀྱང་འབུལ་ལ། དེ་ལྟར་
འབུལ་བ་སྐལ་པ་གང་གཱའི་ཀླུང་གི་བྱེ་མ་སྙེད་དག་ཏུ་འབུལ་ཞིང་། སངས་རྒྱས་བཅོམ་ལྡན་འདས་
དེ་དག་ཡོངས་སུ་མྱ་ངན་ལས་འདས་ནས་ཀྱང༌། དེ་བཞིན་གཤེགས་པ་རེ་རེའི་ཕྱིར་མཆོད་རྟེན་ཚད་
གླིང་བཞི་པ་ཙམ་རྣམ་པ་ཐམས་ཅད་ཀྱི་མཆོག་དང་ལྡན་པ། ཡོན་ཏན་ཐམས་ཅད་ཡོངས་སུ་རྫོགས་
པ་དང་ལྡན་པ། འཛམ་བུ་ཆུ་བོའི་གསེར་ལས་བྱས་པ། ནོར་བུ་རིན་པོ་ཆེ་ཀློག་གི་སྒྲོན་མས་སྤྲས་པ།
ནོར་བུ་རིན་པོ་ཆེ་འོད་ཐམས་ཅད་བསྡུས་པའི་སྟེགས་བུ་ཡོངས་སུ་བསྐོར་བ། ནོར་བུ་དང་མུ་ཏིག་
དང་རིན་པོ་ཆེའི་ཕྲེང་བས་མཛེས་པར་བྱས་པ། གདུགས་དང་རྒྱལ་མཚན་དང༌། བ་དན་བསྒྲེང་བ།
དྲིལ་བུ་གཡེར་ཀའི་དྲ་བའི་བླ་རེ་བྲིས་པ། ཙན་དན་སྦྲུལ་གྱི་སྙིང་པོའི་བྱུག་པས་བྱུགས་པ། ནོར་བུ་
རིན་པོ་ཆེ་དབང་གི་རྒྱལ་པོའི་དྲ་བས་གཡོགས་པ། ཕྱོགས་བཅུའི་འཇིག་རྟེན་གྱི་ཁམས་ཐམས་ཅད་
ཀྱི་རྡུལ་སྙེད་དག་བྱས་ཏེ། མཆོད་རྟེན་དེ་དག་ལ་ཉིན་གཅིག་བཞིན་དུ་སྟོང་གསུམ་གྱི་སྟོང་ཆེན་པོའི་
ཚད་ཙམ་གྱི་ལྷའི་གོས་དག་དང་། གདུགས་ཀྱི་སྤྲིན་དང་རྒྱལ་མཚན་གྱི་སྤྲིན་དག་དང་། བ་དན་གྱི་
སྤྲིན་དག་དང་མེ་ཏོག་གི་སྤྲིན་དག་དང་ཆོས་ཀྱི་སྤྲིན་དག་དང་སྤོས་ཀྱི་སྤྲིན་དག་དང་རིན་པོ་ཆེའི་
སྤྲིན་དག་དང་རྒྱན་གྱི་སྤྲིན་དག་དང་སེང་གེའི་རྒྱལ་མཚན་གྱི་རྩེ་མོའི་ཟླ་བའི་སྤྲིན་དག་དང༌། ལྷའི་
སིལ་སྙན་དང་ཕེག་རྡོབ་པ་དང་གླུ་དབྱངས་ཀྱི་སྒྲའི་སྤྲིན་རྣམས་ཀྱི་གཏོར། མངོན་པར་གཏོར་ལ།
ཆོས་ཀྱི་རྣམ་གྲངས་འདི་ལ་མ་མོས་པ་བས། འཇམ་དཔལ་རིགས་ཀྱི་བུའམ་རིགས་ཀྱི་བུ་མོ་གཞན་
224



རིན་ཆེན་ཡེ་ཤེས།
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། པོད་དང་པོ།
གང་ཞིག དེ་བཞིན་གཤེགས་པའི་ཡོན་ཏན་དང་ཡེ་ཤེས་བསམ་གྱིས་མི་ཁྱབ་པའི་ཡུལ་ལ་འཇུག་པ་
བསྟན་པའི་ཆོས་ཀྱི་རྣམ་གྲངས་འདི་ལ་མོས་ཤིང་། ཐ་ན་དུད་འགྲོའི་སྐྱེ་གནས་སུ་སོང་བ་སེམས་
ཅན་གཅིག་ལ་ཟན་ཁམ་གཅིག་བྱིན་ན་འདི་ཉིད་དེ་བས་ཆེས་བསོད་ནམས་གྲངས་མེད་པར་སྐྱེད་དོ། །
འཇམ་དཔལ་མདོ་སྡེ་འདི་ལ་མ་མོས་པའི་བྱང་ཆུབ་སེམས་དཔའ་གང་ལ་ལ་ཞིག་གིས། མདོ་འདི་
ལས་འདི་སྐད་སྨོས་པའི་དེ་བཞིན་གཤེགས་པ་རྣམས་ལ་མཆོད་པ་བྱེད་པ་བས། བྱང་ཆུབ་སེམས་
དཔའ་མདོ་ཉིད་ལ་མོས་པ་གཞན་གང་ཞིག་གིས། མདོ་འདི་ཉིད་ལ་མོས་པའི་བྱང་ཆུབ་སེམས་དཔའ་
གཞན་གང་ཞིག་མཐོང་ནས། བྱང་ཆུབ་སེམས་དཔའ་འདི་ནི་མདོ་འདི་ཉིད་ལ་མོས་པའོ་སྙམ་སྟེ།
དགའ་བ་དང་མཆོག་ཏུ་དགའ་རྙེད་ལ། དེ་སེམས་དང་བས་ལངས་ཏེ། དེ་ལ་ཐལ་མོ་སྦྱར་ནས་ཕྱག་
འཚལ་སྟེ། ཅི་ནུས་ཅི་ལྕོགས་སུ་དེ་ལ་ཡོངས་སུ་བཟུང་བ་བྱས་ན། འདི་ཉིད་དེ་བས་ཆེས་སངས་
རྒྱས་ཀྱི་ཡེ་ཤེས་ཐོབ་པར་འགྱུར་བའི་བསོད་ནམས་གྲངས་མེད་པར་སྐྱེད་དོ། །འཇམ་དཔལ་དེ་ལྟ་
བས་ན་སངས་རྒྱས་ཀྱི་ཡེ་ཤེས་འདོད་པས། ཆོས་ཀྱི་རྣམ་གྲངས་འདི་མཉན་པའི་ཕྱིར་འཇིག་རྟེན་གྱི་
ཁམས་མེས་ཡོངས་སུ་བ་གང་གཱའི་ཀླུང་གི་བྱེ་མ་སྙེད་དག་ཀྱང་རྒལ་ཏེ་འགྲོ་བར་བྱའོ། །འཇམ་དཔལ་
བྱང་ཆུབ་སེམས་དཔའ་གང་ལ་ལ་ཞིག་གིས། སྐལ་བ་བྱེ་བ་སྟོང་ཕྲག་བརྒྱད་དུ་ཕ་རོལ་ཏུ་ཕྱིན་པ་ལྔ་
ལ་སྤྱོད་པ་བས་འཇམ་དཔལ་བྱང་ཆུབ་སེམས་དཔའ་གཞན་གང་ཞིག དེ་བཞིན་གཤེགས་པ་ནི་རྟག་
པའོ་སྙམ་དུ་མོས་པར་བྱེད་ན། འདི་ནི་དེ་བས་ཆེས་བསོད་རྣམས་གྲངས་མེད་པ་སྐྱེད་དོ། །འཇམ་དཔལ་
བྱང་ཆུབ་སེམས་དཔའ་ལ་ལ་ཞིག་གིས། སངས་རྒྱས་ཕྱོགས་བཅུའི་འཇིག་རྟེན་གྱི་ཁམས་ཐམས་
ཅད་ཀྱི་རྡུལ་ཕྲ་རབ་ཀྱི་རྡུལ་སྙེད་དག་ལ་ལྷའི་ཟས་རོ་བརྒྱ་དང་ལྡན་པ་དང༌། ལྷའི་ན་བཟའ་དག་
ཉིན་གཅིག་བཞིན་དུ་འབུལ་ཞིང༌། དེ་ལྟར་འབུལ་བ་བསྐལ་པ་གང་གཱའི་ཀླུང་གི་བྱེ་མ་སྙེད་དག་
ཏུ་འབུལ་བ་བས་འཇམ་དཔལ་བྱང་ཆུབ་སེམས་དཔའ་གཞན་གང་ཞིག དེ་བཞིན་གཤེགས་པའི་ཡོན་
ཏན་དང་ཡེ་ཤེས་བསམ་གྱིས་མི་ཁྱབ་པའི་ཡུལ་ལ་འཇུག་པ་བསྟན་པའི་ཆོས་ཀྱི་རྣམ་གྲངས་འདི་ལ་
མོས་པའི་བྱང་ཆུབ་སེམས་དཔའ་ངོ་མཚར་དུ་འཛིན་པར་གྱུར་ནས། ཁྱོད་ཆོས་ཀྱི་རྣམ་གྲངས་འདི་
ལ་མོས་པ་ལེགས་སོ་ལེགས་སོ། །ཁྱོད་ནི་ལྷ་དང་བཅས་པའི་འཇིག་རྟེན་གྱིས་ཕྱག་བྱ་བའི་འོས་ཡིན་
ནོ་ཞེས་བསམ་པ་ཐག་པ་ནས་ལེགས་སོ་ཞེས་བྱ་བ་བྱིན་ལ། ཁྱོད་དེ་བཞིན་གཤེགས་པ་ཐམས་ཅད་
བསམ་བ
225



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
ཀྱི་གསང་བའི་གནས་རྣམས་སུ་ཞུགས་ལ། ཆོས་ཀྱི་འཁོར་ལོ་བསྐོར་ཅིག་ཅེས་བྱས་ན། འཇམ་དཔལ་
བྱང་ཆུབ་སེམས་དཔའ་དེ་ནི་དེ་བས་ཆེས་བསོད་ནམས་གྲངས་མེད་པ་འཕེལ་ཏེ། བསོད་ནམས་
མངོན་པར་འདུ་བྱ་བ་འདི་ལ་སྦྱིན་པ་ལས་བྱུང་བ་བསོད་ནམས་སྔ་མ་དེས་བརྒྱའི་ཆར་ཡང་ཉེ་བར་
མི་འགྲོ །སྟོང་གི་ཆད་དང་འབུམ་གྱི་ཆ་དང་བྱེ་བའི་ཆ་དང་བྱེ་བ་བརྒྱའི་ཆ་དང་བྱེ་བ་སྟོང་གི་ཆ་དང་
བྱེ་བ་འབུམ་གྱི་ཆ་དང༌། བྱེ་བ་ཁྲག་ཁྲིག་བརྒྱ་ཕྲག་འབུམ་གྱི་ཆ་དང་། གྲངས་དང་། ཆ་དང༌། བགྲང་
བ་དང༌། དཔེ་དང་ཟླ་དང་བསྒྱུར་ཡང་མི་བཟོད་དོ། །ཞེས་པ་ལ་སོགས་པ་གསུངས་སོ། །རྡོ་རྗེའི་
གནས་བཞི་ལ་མོས་པའི་ཕན་ཡོན་བཤད་ཟིན་ཏོ། །
བསྟན་བཅོས་ཡོངས་སུ་རྫོགས་པའི་བྱ་བ་ནི། དེ་ལྟར་ཡིད་ཆེས་མི་བསླུ་བའི་ཚིག་)ལུང་དང་རིགས་
པ་ལ། །བརྟེན་ནས་བདག་ཉིད་འབའ་ཞིག་དག་ཕྱིར་དང༌། །གང་དག་མོས་དགེ་ཕུན་སུམ་ཚོགས་
ལྡན་བློ། །དེ་དག་རྗེས་སུ་གཟུང་ཕྱིར་འདི་བཤད་དོ། །འདིས་བསྟན་བཅོས་རྩོམ་པའི་རྒྱུ་དང་དགོས་
པ་བསྟན་ཏོ། །
ཇི་ལྟར་སྒྲོན་གློག་ནོར་བུ་ཉི་ཟླ་ལ། །བརྟེན་ནས་མིག་དང་ལྡན་པས་ལྟ་བ་བཞིན། །དེ་བཞིན་
དོན་ཆེན་ཆོས་ སློབས་འོད་མཛད་པ། ། སོ་སོ་ཡང་དག་པར་རིག་པ་བཞི་ལ་དབང་འབྱོར་པའི)ཐུབ་ལ་བརྟེན་ནས་
འདི་ནི་རབ་ཏུ་བཤད། །འདིས་ནི་གང་ལ་རྟེན་ནས་ཇི་ལྟར་བཤད་པ་ཉིད་བསྟན་ཏོ། །གང་ཞིག་དོན་
ལྡན་ཆོས་དང་ཉེར་འབྲེལ་ཅིང་། །ཁམས་གསུམ་ཀུན་ནས་ཉོན་མོངས་སྤོང་བྱེད་གསུང་། །ཞི་བའི་
ཕན་ཡོན་སྟོན་པར་མཛད་པ་གང༌། །དེ་ནི་དྲང་སྲོང་གསུང་ཡིན་བཟློག་པ་གཞན། །འདིས་ནི་བཤད་
པར་བྱ་བ་བཀའི་ངོ་བོ་ཉིད་བསྟན་ཏེ། ལྷག་པའི་བསམ་བསྐུལ་བའི་མདོ་ལས། བྱམས་པ་གཞན་
ཡང་རྒྱུ་བཞིས་ན་སྤོབས་པ་ཐམས་ཅད་ནི་སངས་རྒྱས་ཀྱི་གསུངས་པར་རིག་པར་བྱའོ། །བཞི་གང་
ཞེ་ན། བྱམས་པ་འདི་ལ་སྤོབས་པ་དོན་དང་ལྡན་པ་ཡིན་གྱི་དོན་དང་མི་ལྡན་པ་མ་ཡིན་པ་དང༌།
ཆོས་དང་ལྡན་པ་ཡིན་གྱི་ཆོས་དང་མི་ལྡན་པ་མ་ཡིན་པ་དང༌། ཉོན་མོངས་པ་ཟད་པར་བྱེད་པ་ཡིན་
གྱི་ཉོན་མོངས་པ་འཕེལ་བར་བྱེད་པ་མ་ཡིན་པ་དང་། མྱ་ངན་ལས་འདས་པའི་ཡོན་ཏན་དང་ཕན་
ཡོན་སྟོན་པ་ཡིན་གྱི་འཁོར་བའི་ཉེས་པ་འཕེལ་བར་བྱེད་པ་མ་ཡིན་པ་སྟེ། བྱམས་པ་རྒྱུ་བཞི་པོ་འདི་
དག་དང་ལྡན་ན་སྤོབས་པ་ཐམས་ཅད་སངས་རྒྱས་ཀྱི་གསུངས་པར་རིག་པར་བྱའོ། །བྱམས་པ་དགེ་
226



རིན་ཆེན་ཡེ་ཤེས། །
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ།
པོད་དང་པོ།
སློང་ངམ་དགེ་སློང་མའམ་དགེ་བསྙེན་ནམ་དགེ་བསྙེན་མ་གང་སུའང་རུང་སྟེ། རྒྱུ་བཞི་པོ་འདི་དག་
གིས་སྤོབས་མ་སྤོབས་པའམ་སྤོབས་པར་འགྱུར་ཡང་རུང་སྟེ། དེ་ལ་རིགས་ཀྱི་བུའམ་རིགས་ཀྱི་བུ་
མོ་དད་པ་ཅན་དག་གིས་དེ་དག་ལ་སངས་རྒྱས་སུ་འདུ་ཤེས་བསྐྱེད་པར་བྱ་ཞིང༌། སྟོན་པའི་འདུ་
ཤེས་བྱས་ནས་དམ་པའི་ཆོས་མཉན་པར་བྱའོ། །དེ་ཅིའི་ཕྱིར་ཞེ་ན་བྱམས་པ་ལེགས་པར་སྨྲ་བ་གང་
ཅི་ཡང་རུང་བ་དེ་དག་ཐམས་ཅད་ནི་སངས་རྒྱས་ཀྱི་གསུངས་པ་ཡིན་པའི་ཕྱིར་རོ། །བྱམས་པ་དེ་ལ་
གང་ཟག་ལ་སྡང་བའི་ཕྱིར་འདི་དག་ནི་སངས་རྒྱས་ཀྱི་གསུངས་པ་མ་ཡིན་ནོ་ཞེས་སྤོབས་པ་བཞི་
པོ་དེ་དག་སྤོང་ཞིང་དེ་དག་ལ་མ་གུས་པ་སྐྱེད་པར་བྱེད་པ་དེས་ནི་སངས་རྒྱས་ཀྱི་གསུངས་པའི་སྤོབས་
པ་ཐམས་ཅད་སྤངས་པ་ཡིན་ཏེ། ཆོས་སྤངས་ནས་ཆོས་ཀྱིས་ཕོངས་པར་འགྱུར་བའི་ལས་མངོན་
པར་འདུ་བྱེད་པས་ངན་སོང་དུ་འགྲོ་བར་འགྱུར་རོ། །བྱམས་པ། དེ་ལྟ་བས་ན་རིགས་ཀྱི་བུའམ་རིགས་
ཀྱི་བུ་མོ་དད་པ་ཅན་གང་ཆོས་ཀྱི་ཕོངས་པར་འགྱུར་བའི་ལས་ལས་ཡོངས་སུ་གྲོལ་བར་འདོད་པས་
གང་ཟག་ལ་སྡང་བའི་ཕྱིར་ཆོས་ལ་སྡང་བར་མི་བྱའོ། །བྱམས་པ་སྤོབས་པ་བཞི་པོ་འདི་དག་ནི་སངས་
རྒྱས་རྣམས་ཀྱིས་སྤངས་པ་ཡིན་ཏེ། བྱམས་པ་བཞི་གང་ཞེ་ན། སྤོབས་པ་དོན་མེད་པ་ཡིན་གྱི་དོན་
དང་ལྡན་པ་མ་ཡིན་པ་དང་། ཆོས་དང་མི་ལྡན་པ་ཡིན་གྱི་ཆོས་དང་ལྡན་པ་མ་ཡིན་པ་དང༌། ཉོན་
མོངས་པ་འཕེལ་བར་བྱེད་པ་ཡིན་གྱི་ཉོན་མོངས་པ་ཟད་པར་བྱེད་པ་མ་ཡིན་པ་དང༌། འཁོར་བའི་
ཉེས་པ་འཕེལ་བར་བྱེད་པ་ཡིན་གྱི་མྱ་ངན་ལས་འདས་པའི་ཡོན་ཏན་དང་ཕན་ཡོན་མི་སྟོ་པ་སྟེ།
བྱམས་པ་སྤོབས་པ་བཞི་པོ་དེ་དག་ནི་སངས་རྒྱས་རྣམས་ཀྱིས་སྤངས་ཤིང་མ་གནང་བ་ཡིན་ནོ། །
ཞེས་གསུངས་སོ། །
| །
གང་ཞིག་རྒྱལ་བ་སྟོན་པ་འབའ་ཞིག་གི །དབངབྱས་རྣམ་གཡེང་མེད་ཡིད་ཅན་གྱི་བཤད། །
ཐར་པ་ཐོབ་པའི་ལམ་དང་རྗེས་མཐུན་པ། །དེ་ཡང་དྲང་སྲོང་བཀའ་བཞིན་སྤྱི་བོས་བླང་། །འདིས་
ནི་འཆད་བྱེད་བསྟན་བཅོས་ཀྱི་ངོ་བོ་བསྟན་ཏེ། བཀའ་དང་རྗེས་སུ་མཐུན་པའི་བསྟན་བཅོས་ཀྱང་
སངས་རྒྱས་ཀྱི་གསུང་བཞིན་དུ་གུས་པར་བྱ་བ་ཉིད་དུ་བསྟན་ཏོ། ། ་་་ ་་་ །
གང་ཕྱིར་རྒྱལ་ལས་ཆེས་མཁས་པའམ་མཉམ་པ་)འགའ་ཡང་འཇིག་རྟེན་འདི་ན་ཡོད་མིན་ཏེ། །ཀུན་
རྫོབ་ཇི་སྙེད་པ་མ་ལུས་པ་དང་) (དོན་དམ་པ་ཇི་ལྟ་བ་དེ་ཉིད་མཆོག་གི་ཚུལ་བཞིན་ཏེ་ཕྱིན་ཅི་མ་ལོག་པར་ཀུན་མཁྱེན་
227



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
གྱིས་མཁྱེན་གཞན་མིན་ལ། །དེ་ཕྱིར་དྲང་སྲོང་རང་ཉིད་ཀྱིས་བཞག་་ངེས་དོན་བསྟན་པའི་མདོ་སྡེ་གང་
ཡིན་དེ་མི་དཀྲུག (དེ་ཚུལ་གཞན་དུ་མི་བཤད་དོ། །བཤད་ན་ཉེས་པ་ཅི་ཡོད་ན་)། ཐུབ་པས་རྣམ་པར་བཞག་པའི་》ཚུལ་ གཞིག་
ཕྱིར་དེ་ཡང་དམ་ཆོས་ལ་ནི་གནོད་པ་བྱེད་པར་འགྱུར། །ཉོན་མོངས་པས་རྨོངས་པའི་བདག་ཉིད་ཅན་)
རྣམས་ཀྱིས་འཕགས་ལ་སྐུར་པ་དང་། །དེས་གསུངས་ཆོས་ལ་བརྙས་གང་དེ་ཀུན་(ལྟ་བ་ངན་པ་ལ་ཞེན་
ལྟས་བྱས། །དེས་ན་ཞེན་ལྟའི་དྲི་ཅན་དེ་ལ་བློ་མི་སྦྱར། །གོས་གཙང་ཚོན་གྱིས་རྣམ་བསྒྱུར་སྣུམ་གྱིས་
གོས་པ་མིན། །ཚིགས་སུ་བཅད་པ་འདི་གཉིས་ཀྱིས་ནི་བདག་ཉིད་དག་པར་བྱ་བའི་ཐབས་ཆོས་མི་
སྤོང་བའི་རྒྱུ་ལ་གདམས་པ་སྟེ། དང་པོས་ནི་མ་བསླབས་པ་ལ་དབང་མི་ཟ་བ་ཉིད་བསྟན་ཏོ། །གཉིས་
པས་ནི་སྡིག་གྲོགས་སྤངས་ནས་ཕྱོགས་ཞེན་མི་བྱ་བར་བསྟན་ཏེ། མདོར་ན་དམ་པའི་ཆོས་སྤོང་བའི་
རྒྱུ་སྤོང་བར་གདམས་པའོ། །
(རང་བཞིན་གྱིས་བློ་དམན་ཕྱིར་དང་དཀར་པོའི་ཆོས་ལ་ཡིད་ཆེས་པའི་མོས་བྲལ་(དམན་པ་ལ་མཆོག་ཏུ་འཛིན་
པ་)ལོག་པའི་ང་རྒྱལ་ལ་བརྟེན་ཕྱིར། །དམ་ཆོས་ཕོངས་པས་བསྒྲིབས་པའི་བདག་ཉིད་ཅན་གྱི་ཕྱིར་
དྲང་དོན་ལ་དེ་ཉིད་དེ་ངེས་དོན་དུ་འཛིན་པའི་ཕྱིར། །རྙེད་(གྲགས་ལ་ལྷག་པར་)ལ་བརྐམ་ཕྱིར་ལྟ་བ་ངན་པའི་
དབང་ཕྱིར་ཆོས་སུན་འབྱིན་པ་བསྟེན་པའི་ཕྱིར། །ཆོས་འཛིན་དགེ་བའི་བཤེས་གཉེན་བསྲིངས་ཕྱིར་མོས་
པ་ དམན་ ཕྱིར་ཏེ་རིན་གྱིས་མཆོག་ལ་མི་མོས་ཤིང་དམན་པ་ལ་མོས་པ་སྟེ་རྒྱུ་བཅུས་ཐེག་ཆེན་དགྲ་བཅོམ་རྣམས་ ཀྱི་བསྟན་པའི་)
ཆོས་སྤོང་བྱེད། །འདིས་ནི་རྒྱུ་འདི་དག་གིས་དམ་པའི་ཆོས་སྤོང་བར་འགྱུར་ཏེ་བདག་ཉིད་ཉམས་
པའི་རྒྱུ་ཉིད་བསྟན་ཏོ། །ཇི་ལྟར་ཟབ་མོའི་ཆོས་ཉམས་པ་ལ་འཇིགས་པ་)དེ་བཞིན་མཁས་པ་རྣམས་ཀྱི་
མེ་དང་ནི། །མི་བཟད་སྦྲུལ་གདུག་གཤེད་མ་དང་ནི་ཐོག་ལའང་ཤིན་ཏུ་འཇིགས་མི་བྱ། །ཅི་སྟེ་ན་མེ་
སྦྲུལ་དགྲ་དང་རྡོ་རྗེའི་མེས་ནི་ཆེ་སྟེ་ན་སྲོག་དང་འབྲལ་བ་ཙམ་བྱེད་དེ། །རྒྱུ་དེ་ལས་མནར་མེད་
རྣམས་ཀྱི་འགྲོ་བ་ཤིན་ཏུ་འཇིགས་པ་རྣམས་སུ་འགྲོ་མི་འགྱུར། །གང་ཞིག་ཡང་ཡང་སྡིག་གྲོགས་
བསྟེན་ པས་ སངས་ རྒྱས་ (གསོད་པར་འདོད་པའི་ངན་སེམས་ ལྡན་ (པས་སྐུ་ལ་ཁྲག་ཕྱུང་བར་གྱུར་ དང༌ ། །ཕ་
མ་དགྲ་བཅོམ་གསོད་པ་བྱ་བ་མིན་བྱེད་མཆོག་ཚོགས་འབྱེད་པའི་མཚམས་མེད་ལྔ་བྱེད་པའི་མི། །དེ་ཡང་
ཆོས་ཉིད་ངེས་པར་བསམས་ན་མྱུར་དུ་དེ་ལས་ཐར་འགྱུར་གྱི། །གང་ཞིག་ཡིད་ནི་ཆོས་ལ་སྡང་བ་དེ་
ལ་ཐར་པ་ག་ལ་ཡོད། །ཚིགས་སུ་བཅད་པ་འདི་གཉིས་ཀྱིས་ནི་དམ་པའི་ཆོས་ལས་ཉམས་པའི་འབྲས་
228



རིན་ཆེན་ཡེ་ཤེས།
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། པོད་དང་པོ།
བུ་བསྟན་ཏེ། དང་པོས་ནི་ཆོས་སྤོང་བ་ངན་འགྲོར་འགྲོ་བའི་རྒྱུ་ཉིད་དུ་བསྟན་ཏོ། །གཉིས་པས་ནི་
ཐར་པའི་གེགས་སུ་བསྟན་ཏེ། དཀོན་མཆོག་ཏ་ལ་ལའི་མདོ་ལས། ཤ་ར་དྭ་ཏིའི་བུ། མཚམས་མེད་
པ་ལྔ་བྱེད་པ་ནི། མཚམས་མེད་པ་ལྔ་པོ་དག་མྱུར་དུ་ཟད་པར་བྱས་ནས་མིར་སྐྱེ་བར་འགྱུར་རོ། །
དམ་པའི་ཆོས་སྤོང་བའི་གང་ཟག་དེ་ནི་ནམ་ཡང་སངས་རྒྱས་ཀྱི་ཆོས་རྣམས་ཐོབ་པར་མི་འགྱུར་ཏེ།
དེ་ནི་བདག་ཀྱང་ཕུང་ལ་གཞན་ཡང་ཕུང་བར་བྱེད་པར་འགྱུར་རོ་ཞེས་གསུངས་པ་བཞིན་ནོ། །
དཀོན་མཆོག་རྣམ་པར་བྱང་ཁམས་དྲི་མེད་བྱང་ཆུབ་ཡོན་ཏན་ཕྲིན་ལས་ཏེ། །དོན་གནས་རྣམ་
བདུན་ཚུལ་བཞིན་བཤད་ལས་བདག་གིས་དགེ་བ་གང་ཐོབ་པ། །དེས་ནི་འགྲོ་འདི་ ཐམས་ཅད་
ཀྱིས་མཐའ་ཡས་འོད་མངའ་དྲང་སྲོང་ཚེ་དཔག་མེད་མཐོང་ཞིང་། །མཐོང་ནས་ཀྱང་ནི་ཆོས་མིག་དྲི་
མེད་སྐྱེས་ཏེ་བྱང་ཆུབ་མཆོག་ཐོབ་ཤོག །འདིས་ནི་གསུང་རབ་ཀྱི་དོན་རྡོ་རྗེའི་གནས་བདུན་བཤད་
པའི་བསོད་ནམས་ཡོངས་སུ་བསྔོ་བ་སྟེ། གནས་སྐབས་ཀྱི་འབྲས་བུ་ཆོས་རྣམས་ལ་ཆོས་ཀྱི་མིག་རྡུལ་
མེད་ཅིང་དྲི་མ་དང་བྲལ་བ་སྐྱེས་པ་དང༌། མཐར་ཐུག་གི་འབྲས་བུ་བླ་ན་མེད་པའི་བྱང་ཆུབ་ཐོབ་
པར་ཤོག་ཅིག་ཅེས་བྱ་བའི་ཐ་ཚིག་གོ །ཚིགས་སུ་བཅད་པ་བཅུ་པོ་འདི་དག་གིས་བསྡུས་པའི་དོན་ཡང་
ཚིགས་སུ་བཅད་པ་གསུམ་གྱིས་རིག་པར་བྱ་སྟེ། །
གང་ལས་རྒྱུ་མཚན་གང་ཕྱིར་ནི། །ཇི་ལྟ་བུར་ནི་གང་བཤད་དང་། །རྒྱུ་མཐུན་པ་ནི་གང་ཡིན་དེ། །
ཚིགས་སུ་བཅད་པ་བཞིས་བསྟན་ཏོ། །གཉིས་ཀྱིས་བདག་ཉིད་དག་པ་ཡི། །ཐབས་དང་གཅིག་གིས་
ཉམས་པའི་རྒྱུ། །དེ་ནས་ཚིགས་སུ་བཅད་པ་ནི། །གཉིས་ཀྱིས་འབྲས་བུ་བསྟན་པ་ཡིན། །འཁོར་
གྱི་དཀྱིལ་འཁོར་བཟོད་པ་དང་། །བྱང་ཆུབ་ཐོབ་པ་ཆོས་བརྗོད་པའི། །མདོར་ན་འབྲས་བུ་རྣམ་གཉིས་
ཏེ༑ ༑ཐ་མ་ཡིས་ནི་བསྟན་པ་ཡིན། །ཞེས་གསུངས་ཏེ། དེའང་རྒྱུ་གང་ལ་བརྟེན་ནས་བཤད་པ་དང༌།།
རྒྱུ་མཚན་ནམ་དགོས་པ་གང་གི་ཕྱིར་བཤད་པ་གཉིས་ནི། དེ་ལྟར་ཡིད་ཆེས་ལུང་དང་ཞེས་པའི་
ཚིགས་སུ་བཅད་པ་གཅིག་དང་། ཚུལ་ཇི་ལྟ་བུར་བཤད་པ་ནི། ཇི་ལྟར་སྒྲོན་གློག་ཅེས་པའི་ཚིགས་
སུ་བཅད་པ་གཅིག་དང་། དོན་གང་བརྗོད་པ་ནི། གང་ཞིག་དོན་ལྡན་ཞེས་པའི་ཚིགས་སུ་བཅད་པ་
གཅིག་དང་། དེའི་རྒྱུ་མཐུན་པ་ནི་གང་ཞིག་རྒྱལ་བ་ཞེས་པའི་ཚིགས་སུ་བཅད་པ་གཅིག་སྟེ། ཚིགས་
སུ་བཅད་པ་བཞིས་བསྟན་ཏོ། །དེ་ནས་གང་ཕྱིར་རྒྱལ་ལས་ཞེས་པའི་ཚིགས་སུ་བཅད་པ་གཉིས་ཀྱིས་
229



ཇོ་ནང་དཔེ་ཚོགས། །
སྤྱིའི་དེབ་སོ་གཅིག་པ།
ཆོས་སྤོང་བའི་ལས་དོར་བར་བསྟན་པས་བདག་ཉིད་དག་པའི་ཐབས་བསྟན་ཏོ། །བློ་དམན་ཞེས་
པའི་ཚིགས་སུ་བཅད་པ་གཅིག་གིས་བདག་ཉིད་ཉམས་པའི་རྒྱུ་ཆོས་སྤོང་བའི་ལས་ཀྱི་རྒྱུ་བསྟན་
ཏོ༑ ༑དེ་ནས་ཇི་ལྟར་ཟབ་མོའི་ཞེས་ཚིགས་སུ་བཅད་པ་གཉིས་ཀྱིས་ཉམས་པའི་འབྲས་བུ་བསྟན་པ་
ཡིན་ནོ། །དོན་བདུན་སྟོན་པའི་ཆོས་འདི་བཤད་པའི་འབྲས་བུ་ནི་མདོར་བསྡུ་ན་རྣམ་པ་གཉིས་ཏེ།
གནས་སྐབས་ཀྱི་འབྲས་བུ་འགྲོ་བ་རྣམས་ཀྱིས་རྒྱལ་བ་འོད་དཔག་ཏུ་མེད་པ་འཁོར་གྱི་དཀྱིལ་འཁོར་
གྱི་དབུས་སུ་མཐོང་ནས། ཆོས་མཐོང་བར་བཟོད་པའི་མིག་སྐྱེས་པ་དང༌། མཐར་ཐུག་གི་འབྲས་བུ་
བྱང་ཆུབ་མཆོག་ཐོབ་པ་སྟེ། འབྲས་བུ་རྣམ་པ་གཉིས་ནི་དཀོན་མཆོག་རྣམ་པར་ཞེས་པའི་ཚིགས་སུ་
བཅད་པ་ཐ་མས་བསྟན་པ་ཡིན་ནོ། །ཐེག་པ་ཆེན་པོ་རྒྱུད་བླ་མའི་བསྟན་བཅོས་དཀོན་མཆོག་གི་
རིགས་རྣམ་པར་དབྱེ་བ་ལས་ཕན་ཡོན་གྱི་ལེའུ་ཞེས་བྱ་བ་སྟེ་ལེའུ་ལྔ་བའི་འགྲེལ་པའོ།། །།
གཞུང་འདིར་དཀོན་མཆོག་གསུམ་འདུས་མ་བྱས་ཀྱི་རབ་ཏུ་ཕྱེ་བ་དང༌། དེ་དག་ལ་གུས་པ་དང་
རིམ་གྲོ་བྱ་བར་བཤད་པ་དང་། སངས་རྒྱས་བཅོམ་ལྡན་འདས་རྣམས་ནི་སྐྱེ་བ་དང་འགག་པ་མེད་
པ་ཡིན་ཡང་སྐྱེ་བ་དང་འགག་པར་མཐོང་བར་བཤད་པ་དང་། བདག་དང་སེམས་ཅན་ཐམས་ཅད་
མེད་ཅིང་སེམས་ཅན་རབ་ཏུ་སྨིན་པར་བྱ་བར་བཤད་པ་དང་། སངས་རྒྱས་ནམ་མཁའ་ལྟར་མཚན་
ཉིད་ཐམས་ཅད་དང་བྲལ་བ་དང༌། མཚན་དང་དཔེ་བྱད་བཟང་པོས་བརྒྱན་པ་ལ་སོགས་པ་འགལ་
བ་ལྟ་བུར་སྣང་བ་རྣམས་ནི། དོན་དམ་དང་ཀུན་རྫོབ་ཀྱི་བདེན་བའམ་ཤེས་རབ་དང་ཐབས་ཀྱི་ཆ་
ལ་དགོངས་པ་ཡིན་པ་འགལ་བ་མེད་པ་ཁོ་ནར་རིག་པར་བྱ་སྟེ། འཇམ་དཔལ་རྣམ་པར་འཕྲུལ་
པའི་ལེའུ་ཞེས་བྱ་བ་ཐེག་པ་ཆེན་པོའི་མདོ་ལས། ལྷའི་བུ་གཞན་ཡང་བྱང་ཆུབ་སེམས་དཔའ་རྣམས་
ཀྱི་སྦྱོར་བ་ཡང་དག་པ་ཡང་དག་ཕུལ་ནི་གང་ཤེས་རབ་ཀྱི་ཤེས་པས་བརྩོན་པ་ཡང་མེད་ལ། ཐབས་
ཀྱི་ཤེས་པས་དགེ་བའི་ཆོས་ཐམས་ཅད་སྡུད་པར་ཡང་སྦྱོར་བ་དང་། ཤེས་རབ་ཀྱི་ཤེས་པས་བདག་
མེད་པ་དང་སེམས་ཅན་མེད་པ་དང་སྲོག་མེད་པ་དང་གསོ་བ་མེད་པ་དང་གང་ཟག་མེད་པར་ཡང་
སྦྱོར་ལ། ཐབས་ཀྱི་ཤེས་པས་སེམས་ཅན་ཐམས་ཅད་ཡོངས་སུ་སྨིན་པར་སྦྱོར་བ་དང་། ཤེས་རབ་
ཀྱི་ཤེས་པས་ཆོས་ཐམས་ཅད་བླང་བ་མེད་པ་དང་དོར་བ་མེད་པར་ཡང་སྦྱོར་ལ། ཐབས་ཀྱི་ཤེས་
པས་ཆོས་ཐམས་ཅད་ཡོངས་སུ་འཛིན་པར་ཡང་སྦྱོར་བ་དང༌། ཤེས་རབ་ཀྱི་ཤེས་པས་སངས་རྒྱས་
230



རིན་ཆེན་ཡེ་ཤེས། །
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ། པོད་དང་པོ།
ཐམས་ཅད་དང་ཆོས་ཀྱི་དབྱིངས་དབྱེར་མེད་པར་ཡང་སྦྱོར་ལ། ཐབས་ཀྱི་ཤེས་པས་སངས་རྒྱས་
ཐམས་ཅད་ལ་བླ་མར་བྱ་བ་དང་གུས་པར་བྱ་བ་དང་མཆོད་པ་དང་རིམ་གྲོ་བྱེད་པར་ཡང་སྦྱོར་བ་དང་།
ཤེས་རབ་ཀྱི་ཤེས་པས་སངས་རྒྱས་ཀྱི་ཞིང་ཐམས་ཅད་ནམ་མཁའི་ཞིང་དུ་ཡང་སྦྱོར་ལ། ཐབས་ཀྱི་
ཤེས་པས་སངས་རྒྱས་ཀྱི་ཞིང་གི་ཡོན་ཏན་བཀོད་པ་ཡོངས་སུ་སྦྱོང་བའི་རྒྱན་ལ་ཡང་སྦྱོར་བ་དང༌།
ཤེས་རབ་ཀྱི་ཤེས་པས་འཕགས་པ་ཐམས་ཅད་འདུས་མ་བྱས་ཀྱི་རབ་ཏུ་ཕྱེ་བར་ཡང་སྦྱོར་ལ། ཐབས་
ཀྱི་ཤེས་པས་འཕགས་པ་ཐམས་ཅད་ལ་བླ་མ་དང་གུས་པ་དང་རིམ་གྲོ་བྱེད་པར་ཡང་སྦྱོར་བ་དང༌།
ཤེས་རབ་ཀྱི་ཤེས་པས་སངས་རྒྱས་ཀྱི་སྐུ་ཟག་པ་མེད་པར་སོ་སོར་རྟོག་པར་ཡང་སྦྱོར་ལ། ཐབས་
ཀྱི་ཤེས་པས་མཚན་དང་དཔེ་བྱད་བཟང་པོ་དང་རྒྱན་ལ་ཡང་སྦྱོར་བ་དང་། ཤེས་རབ་ཀྱི་ཤེས་པས་
འདུ་བྱེད་ཐམས་ཅད་མ་སྐྱེས་པ་དང་མ་བྱུང་བར་སོ་སོར་རྟོག་པར་ཡང་སྦྱོར་ལ། ཐབས་ཀྱི་ཤེས་
པས་བསམ་བཞིན་དུ་སྲིད་པར་སྐྱེ་བ་ཡོངས་སུ་འཛིན་པར་ཡང་སྦྱོར་བ་དང༌། ཤེས་རབ་ཀྱི་ཤེས་
པས་སྟོང་པ་ཉིད་དང་མཚན་མ་མེད་པ་དང་སྨོན་པ་མེད་པར་ཡང་སྦྱོར་ལ། ཐབས་ཀྱི་ཤེས་པས་ལྟ་
བ་དང་རྣམ་པར་རྟོག་པ་དང་སྨོན་ལམ་སྤང་བར་སྟོན་པར་ཡང་སྦྱོར་བ་དང༌། ཤེས་རབ་ཀྱི་ཤེས་
པས་མངོན་པར་ཤེས་པས་སྐྱེ་བ་མེད་པར་སྦྱོར་ལ། ཐབས་ཀྱི་ཤེས་པས་མངོན་པར་ཤེས་པ་ཐམས་
ཅད་ཀྱི་རྣམ་པར་འཕྲུལ་པར་ཡང་སྦྱོར་བ་དང༌། ཤེས་རབ་ཀྱི་ཤེས་པས་ཕུང་པོ་དང་ཁམས་དང་སྐྱེ་
མཆེད་མ་སྐྱེས་པ་དང་མི་ལྕོགས་པར་ཡང་སྦྱོར་ལ། ཐབས་ཀྱི་ཤེས་པས་ཕུང་པོ་དང་ཁམས་དང་སྐྱེ་
མཆེད་ཡོངས་སུ་འདོར་བར་སྦྱོར་བ་དང༌། ཤེས་རབ་ཀྱི་ཤེས་པས་སྲིད་པ་མྱ་ངན་ལས་འདས་པའི་
རང་བཞིན་དུ་རྟོགས་པར་བྱེད་པར་ཡང་སྦྱོར་ལ། ཐབས་ཀྱི་ཤེས་པས་འཁོར་བ་ན་སེམས་ཅན་
ཡོངས་སུ་སྨིན་པར་བྱེད་པར་ཡང་སྦྱོར་བ་དང༌། ཤེས་རབ་ཀྱི་ཤེས་པས་ཤེས་རབ་ཀྱི་མིག་ལ་ཡང་
སྦྱོར་ལ། ཐབས་ཀྱི་ཤེས་པས་ལྷའི་མིག་མངོན་པར་བསྒྲུབ་པ་ལ་ཡང་སྦྱོར་བ་དང་། ཤེས་རབ་ཀྱི་
ཤེས་པས་བརྗོད་དུ་མེད་པར་ཁོང་དུ་ཆུད་པར་བྱེད་པར་ཡང་སྦྱོར་ལ། ཐབས་ཀྱི་ཤེས་པས་ཡི་གེ་
དང་ངེས་པའི་ཚིག་གིས་ཆོས་སྟོན་པར་ཡང་སྦྱོར་བ་དང་། ཞེས་པ་ལ་སོགས་པ་གསུངས་པ་བཞིན་ནོ། །
འགྲེལ་པར་མདོ་དྲངས་ནས་མདོའི་ཁུངས་མ་སྨོས་པ་རྣམས་འདིར་མདོའི་ཁུངས་རྙེད་པ་རྣམས་ནི་
མདོའི་མཚན་སྨོས་ཏེ་བྲིས་སོ། །མདོའི་མཚན་མ་སྨོས་པ་རྣམས་ནི་མདོ་མ་སྙེད་ཅིང་། གཞན་ཡང་
231



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
རྩ་བའི་དོན་ལ་མདོ་མ་རྙེད་པ་ནི་ཁ་ཅིག་ནི་བོད་དུ་མ་འགྱུར་བ་དང་། ཁ་ཅིག་ནི་འགྱུར་ཡང་བརྩོན་
འགྲུས་ཞན་པས་ལྟ་མ་ནུས་པས་མ་རྙེད་པར་ཟད་དོ། །འགྲེལ་པར་ཡང་དྲངས་པ་རྣམས་དང་འགྱུར
གྱི་ཁྱད་ཡོད་པ་རྣམས་ནི་འགྲེལ་པ་དཔེ་མོད་ཅིང་འགྱུར་བཟང་ངན་བརྟག་པའི་ཕྱིར་མདོའི་འགྱུར་མཛད་
པ་པོ་རྣམས་ཀྱི་ཇི་ལྟ་བ་བཞིན་བྲིས་སོ། །འགྲེལ་བའི་འགྱུར་དང་མི་འདྲ་བའི་མདོ་རྣམས་དང༌།
འགྲེལ་པ་ན་མི་བཞུགས་པའི་མདོ་དྲངས་པ་རྣམས་ནི་གང་ན་བཞུགས་པའི་མདོ་དེ་ཉིད་ལེགས་པར་
བལྟས་ཏེ་བྲིས་པ་ཡིན་པས་ཡིད་ཆེས་པའི་གནས་སུ་བྱའོ། །
དཀོན་མཆོག་གསུམ་དང་དྲི་བཅས་དེ་བཞིན་ཉིད། །
དྲི་མེད་དེ་བཞིན་ཉིད་དང་ཡོན་ཏན་དང་། །
ཕྲིན་ལས་ཕུན་ཚོགས་དོན་གནས་རྣམ་བདུན་ཉིད། ། །
རྒྱལ་བའི་གསུང་བཞིན་བྱམས་པས་ཕྱེ་བའི་གཞུང་། ། མ་
རང་བཟོ་
རང་བཟོའི་དྲི་མས་མ་བསླད་མདོ་ཉིད་དང་། ། མ་
ས་གསུམ་གཟིགས་པ་དེ་ཡི་གསུང་བཞིན་དུ། །
བཤད་པའི་འགྲེལ་པ་གང་རྙེད་མདོ་སྦྱར་བ། ། །
ཐེག་ཆེན་ངེས་དོན་དགེས་རྣམས་འདི་གཟིགས་མཛོད། །
འཕགས་པའི་གསུང་བཞིན་བཤད་པར་རློམ་ན་ཡང་། །དེ ་
འདི་དོན་ཟབ་ཅི་གཏིང་དཔག་དཀའ་བ་དང་། །
བདག་བློ་མ་སྨིན་སྦྱོར་བ་ཞན་པའི་རྒྱུས། །
ནོངས་པ་གང་དེ་མཁས་རྣམས་བཟོད་པར་གསོལ། །མ ་
འདི་དོན་མ་ལུས་མདོ་ན་ངེས་བཞུགས་ཤིང་། ། མ ་
དོན་ཀུན་མདོ་དང་སྦྱར་བར་རབ་སྤྲོ་ཡང་། །
མཐའ་དག་རྒྱལ་བའི་བཀའ་ནི་རྙེད་དཀའ་ཞིང་། །
གསུང་རབ་བོད་ན་བཞུགས་པ་ཇི་སྙེད་པའང་། །
ཡུལ་དང་དུས་ཀྱི་དབང་གིས་མ་རྙེད་དང་། ། །



པོད་དང་པོ།
རིན་ཆེན་ཡེ་ཤེས།
རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ།
རྩོལ་བ་ཞན་པས་ལྟ་བར་མ་ནུས་པས། །
བསྟན་བཅོས་འདིར་བཞུགས་དོན་ལ་མདོ་མ་རྙེད། །
གང་དེའང་སྐྱེས་མཆོག་རྣམས་ལ་བཟོད་པར་གསོལ། །
སྲིན་བུའི་གཟུགས་ཀྱི་ཡི་གེ་བཞིན་དུ་སྟེས་དབང་གིས། །
རྒྱལ་དང་དེ་སྲས་མཆོག་གི་དགོངས་པ་ཇི་བཞིན་དུ། །
ལེགས་པར་བཤད་པ་སྲིད་ན་དགེ་བ་དེ་ཡི་མཐུས། །
མཐའ་ཡས་འགྲོ་ཀུན་གློ་བུར་དྲི་མ་བྲལ་གྱུར་ཅིག །
གཞན་ཡང་བསྟན་པ་ཕྱོགས་བཅུར་རྒྱས་པ་དང༌། །
དེ་འཛིན་སྐྱེས་བུ་མཆོག་རྣམས་དར་བ་དང༌། །
བདག་ཀྱང་རང་ཆེ་འདོད་པའི་བློ་དོར་ནས། །
འགྲོ་བའི་བྲན་བཞིན་དུ་ནི་སྤྱོད་པར་ཤོག །
དོན་གཉིས་ཕུན་སུམ་ཚོགས་པའི་སངས་རྒྱས་དང་། །
གང་ཞིག་གང་གི་ཆགས་བྲལ་དམ་ཆོས་དང༌། །
ཇི་བཞིན་ཇི་སྙེད་ལེགས་གཟིགས་འཕགས་པའི་ཚོགས། །
བླ་མེད་དཀོན་མཆོག་གསུམ་ལ་ཕྱག་འཚལ་ལོ། །
ཐེག་མཆོག་དམ་ཆོས་རིན་ཆེན་བཤད་འདི་ལས། །
བསམ་ཡས་བསོད་ནམས་བདག་གི་གང་ཐོབ་པ། །
དེས་ནི་འགྲོ་ཀུན་ཐེག་མཆོག་དམ་པའི་ཆོས། །
རིན་ཆེན་དྲི་མ་མེད་པའི་སྣོད་གྱུར་ཅིག ། །
ཐེག་པ་ཆེན་པོ་རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ་ཞེས་བྱ་བ།
ཐེག་པ་ཆེན་པོ་ལ་མོས་པ་ཅུང་ཟད་ཐོབ་པ། རིན་ཆེན་ཡེ་ཤེས་ཞེས་བྱ་བས་སྦྱར་བ་རེ་ཞིག་
རྫོགས་སོ།། །།མཆན་དང་བཅས་པ་གཅིག་ཞུས།
མ་ཡིག་ནི་འབྲས་དཔེ་རྙིང་ཕྱི་ལ། ༤༡༧
233



ਇਹ ਸਰਦਾਰ ਸਿੰਘ
ਨੂੰ ਸਨ
ਕਿਸ
ਸਥਾਨ



ཡེ་ཤེས་རྡོ་རྗེ།
།
ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད།
པོད་དང་པོ།
༄༅། །ཐེག་པ་ཆེན་པོ་རྒྱུད་བླ་མའི་བསྟན་བཅོས་
ཀྱི་བཤད་པ་ངེས་དོན་ནོར་བུའི་
མཛོད་ཅེས་བྱ་བ་
བཞུགས་སོ། །
༄༅། །ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད་ཅེས་བྱ་བ།
དཔལ་ལྡན་བླ་མ་དམ་པ་དང་སངས་རྒྱས་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ། །
མཁྱེན་བརྩེའི་དཀྱིལ་འཁོར་རྒྱ་ཆེ་ཞིང་། །
དཔག་མེད་འཕྲིན་ལས་འོད་དཀར་ཅན། །
སྐྱེ་དགུ་ཀུན་གྱི་གཉེན་གཅིག་པུ། །
མཚུངས་མེད་བླ་མའི་ཞབས་ལ་འདུད། ། ད་
དོན་གཉིས་མཐར་ཕྱིན་སངས་རྒྱས་བཅོམ་ལྡན་འདས། ། ་ ་
དེ་ཡིས་ལེགས་གསུངས་བདུད་རྩི་དམ་པའི་ཆོས། །
ཚུལ་བཞིན་བསྒྲུབ་པ་སྐྱོབ་པ་འཕགས་པའི་ཚོགས། །
ལེགས་པར་འདུད་དོ་བླ་མེད་དཀོན་མཆོག་གསུམ། །
། རྒྱལ་བའི་དགོངས་པ་གསལ་མཛད་པ། །
རྒྱལ་ཚབ་མི་ཕམ་མགོན་པོ་དང་། །
དེ་སྲས་དཔལ་ལྡན་ཐོགས་མེད་སོགས། །
23s



ཇོ་ནང་དཔེ་ཚོགས། །
སྤྱིའི་དེབ་སོ་གཅིག་པ།
ལེགས་བརྒྱུད་བླ་མའི་རྣམས་ལའང་འདུད། །
བསྟན་པའི་སྙིང་པོ་ཐེག་པ་ཆེ། །
དེ་ཡི་ཡང་སྙིང་སྙིང་པོའི་མདོ། །
ལེགས་པར་འགྲེལ་བའི་རྒྱུད་བླ་མ། ། །
འདི་ཡི་ཚིག་དོན་འབྱེད་པར་སྤྲོ། ། ། །
སྣ་ཚོགས་སྣང་བ་རྨི་ལམ་སྒྱུ་མ་ལྟར། །
མེད་བཞིན་རྣམ་བཀྲ་རྐྱེན་ལ་སྣང་བའི་ཚུལ། །
དོ་དམ་འོད་གསལ་གདོད་ནས་འགྱུར་མེད་དོན། །
ལེགས་སྟོན་བླ་མ་དེ་ཡི་མཐུ་ལས་སོ། ། །
འདིར་ངེས་པའི་དོན་མཐར་ཐུག་པ་བདེ་བར་གཤེགས་པའི་སྙིང་པོ་གསལ་བར་སྟོན་པ་འཁོར་
ལོ་ཐ་མའི་དགོངས་འགྲེལ་ཐུན་མོང་མ་ཡིན་པ་རྒྱུད་བླ་མའི་བསྟན་བཅོས་འདི་བཤད་པར་བྱའོ། ། །
འདི་ལ་གསུམ་སྟེ། བསྒྱུར་པ་དང་འབྲེལ་པ་ཀླད་གྱི་དོན། བསྒྱུར་བྱ་གཞུང་གི་དོན། །ཇི་ལྟར་
བསྒྱུར་བའི་ཚུལ་འགྱུར་བྱང་ངོ༌། །
དང་པོ་ལ་གཉིས་ཏེ། མཚན་གྱི་དོན་དང་། མཆོད་པར་བརྗོད་པའོ། །དང་པོ་ལ་བཞི་སྟེ། མཚན་
བཏགས་པའི་དགོས་པ། དགོས་པ་ཅན་གྱི་མཚན་བསྒྱུར་བ། བསྒྱུར་བའི་དོན་བཤད་པ། མཚན་ཇི་
ལ་བཏགས་པ་ངོས་བཟུང་པའོ། །
དང་པོ་ལ་བཞི་སྟེ། སྤྱིར་མཚན་བཏགས་པའི་དང༌། བྱེ་བྲག་རྒྱ་སྐད་དང་། ལན་གཉིས་དང༌།
ཀླད་དུ་སྨོས་པའི་དགོས་པའོ། །
དང་པོ་ནི། མིང་དེ་ལས་དེའི་དོན་རྟོགས་པ་སྟེ། ཚད་མ་རྣམ་པར་ངེས་པར་བརྡ་སྦྱར་བའང་
དོན་རྟོགས་པའི་ཕྱིར་དུ་ཡིན་ན་ཞེས། གསུངས་པ་ལྟར་རོ། །
གཉིས་པ་ནི། བསྟན་བཅོས་ཁུངས་བཙུན་པར་ཤེས་པ་དང༌། སཾ་ཀྲི་ཏའི་སྐད་ལ་བག་ཆགས་
འཇོག་པ་དང༌། བརྗོད་པས་བྱིན་རླབས་ཆེ་བའོ། །ཞེས་གོང་མ་དག་གསུང་ངོ༌། །དཔང་ལོ་ཙྪས་ནི་
འདིའི་ཐོག་མཐའ་གཉིས་མ་ངེས་སོ། །ཞེས་ཀྱང་གསུང་ངོ༌། །
236



ཡེ་ཤེས་རྡོ་རྗེ། ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། པོད་དང་པོ།
གསུམ་པ་ནི། ལོ་པཎ་གྱི་དྲིན་དྲན་པ་དང༌། སྒྲ་ཐད་ལོག་ཡིན་མིན་ཤེས་ཤིང་འགྱུར་གྱི་ཕྱོགས་
ཙམ་གོ་བ་དང་། རྒྱ་བོད་ཀྱི་བསྟན་བཅོས་དོན་མཐུན་པར་ཤེས་པའོ། །
བཞི་པ་ནི། གླེགས་བམ་བཙལ་སླ་བའོ། །ཞེས་གསུང་ངོ༌། །འདི་ཡང་རྒྱ་དཔེ་བོད་དཔེ་མཚན་
ཀླད་ན་མེད་པ་དང་ཡོད་པ་ལ་བཙལ་དཀའ་སླའི་ཁྱད་པར་མེད་པས་མི་རིགས་སོ། །དེས་ན་ལོ་ཙཱ་བ་
སྔ་མ་རྣམས་ཀྱིས་མཛེས་པའི་དོན་དུ་བཀོད་པའི་སྲོལ་བསྐྱང་པའོ། །ཞེས་ཀྱང་དཔང་ལོས་གསུང་ངོ་། །
གཉིས་པ་ནི་རྒྱ་གར་སྐད་དུ་མ་ཧ་དང་། ཡ་ན་དང་ཨུ་ཏ་ར་དང་། དྲན་ཏྲ་དང་། ཤ་སྦྲ་ཞེས་པ་རྣམས།
བོད་སྐད་དུ་རིམ་པ་ལྟར་ཆེན་པོ་དང་། ཐེག་པ་དང་། བླ་མ་དང་རྒྱུད་དང་། བསྟན་བཅོས་ཞེས་པའོ། །
གསུམ་པ་ནི། རྒྱ་གར་དང་བོད་ཅེས་པ་ནི་འདོད་རྒྱལ་གྱི་མིང་སྟེ། དེ་ཡང་བུ་རམ་ཤིང་པའི་
གདུང་རྒྱུད་རྒྱལ་པོ་ཨཾ་ག་དང་མཾ་ག་གཉིས་ཀྱིས་ཁྱབ་པའི་ཡུལ་ནི་རྒྱ་གར་ཞེས་བྱ་ལ། དེར་གྲགས་
པའི་སྐད་ཡིན་པས་ན་དེའི་སྐད་དུའོ། །ཡང་ན་མ་ཧ་ཡ་ན་སོགས་ནི་ལྷའི་སྐད་ཡིན་ཡང་འདྲ་བས་
དེར་བཏགས་པའོ་ཞེས་དཔང་ལོས་གསུང་ངོ༌། །བོད་ནི་གྲགས་པར་ཟད་དོ། །བགྲོད་པའི་རྟེན་བྱེད་
པས་ན་ཐེག་པ་སྟེ་དོན་གྱིས་ན་ཐབས་ཤེས་སོ། །བདག་གཉིས་ཀྱིས་སྟོང་པའི་དབྱིངས་དང་། ལམ་
སྒོམ་པ་པོའི་གང་ཟག་དང་། དེས་ཐོབ་པའི་འབྲས་བུ་རྣམས་ཀྱང་རིམ་པ་ལྟར་བགྲོད་པའི་ལམ་གྱི་
དམིགས་པ་དང་། བགྲོད་པ་པོ་དང་། བགྲོད་བྱ་ཡིན་པས་ན་ཐེག་པའི་སྒྲ་འཇུག་པར་མདོ་སྡེ་རྒྱན་དུ་
བཤད་དོ། །དེ་ལའང་སངས་རྒྱས་དང་བྱང་སེམས་ཀྱི་ཐེག་པ་ནི་ཆེན་པོ་བདུན་དང་ལྡན་པས་ཆེན་པོ་
ཞེས་བྱ་ལ། ཉན་རང་གི་ནི་བཟློག་པ་ཉིད་ཀྱིས་ན་དམན་པའོ། །བདུན་ནི། བྱང་ཆུབ་སེམས་དཔའི་
སྡེ་སྣོད་རྒྱ་ཆེན་པོ་ལ་དམིགས་པས་དམིགས་པ་ཆེ་བ་དང་། དེ་བཞིན་དུ་སྦྱར་ཏེ། རང་གཞན་གཉིས་
ཀའི་དོན་སྒྲུབ་པས་སྒྲུབ་པ་དང༌། བདག་མེད་གཉིས་ཀ་རྟོགས་པས་ཡེ་ཤེས་དང༌། གྲངས་མེད་
གསུམ་དུ་རྟག་པ་དང་གུས་པར་སྦྱོར་བས་བརྩོན་འགྲུས་རྩོམ་པ་དང་། སྦྱོར་བས་འཁོར་བ་མི་གཏོང་
ཞིང་བསམ་པས་ཉོན་མོངས་པ་མི་གོས་པས་ཐབས་མཁས་དང༌། སྟོབས་དང་མི་འཇིགས་པ་ལ་སོགས་
པའི་སངས་རྒྱས་ཀྱི་ཆོས་ཐམས་ཅད་ཐོབ་པས་ཡང་དག་པར་འགྲུབ་པ་དང༌། འཁོར་བ་སྲིད་དུ་རྒྱུན་
མི་འཆད་པར་མཛད་པ་སྟོན་པས་ན་འཕྲིན་ལས་ཆེན་པོ་སྟེ། དེ་དག་ལས། དང་པོ་ལྔ་ནི་ལམ་དང་ཕྱི་
མ་གཉིས་ནི་འབྲས་བུའི་ཐེག་པའོ། །དེ་སྐད་དུའང་། དམིགས་པ་ཆེ་བ་ཉིད་དང་ནི། །དེ་བཞིན་སྒྲུབ་
237



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
པ་གཉིས་དག་དང༌། །ཡེ་ཤེས་བརྩོན་འགྲུས་རྩོམ་པ་དང༌། །ཐབས་ལ་མཁས་པར་གྱུར་པ་དང༌། །
ཡང་དག་འགྲུབ་པ་ཆེན་པོ་དང༌། །སངས་རྒྱས་འཕྲིན་ལས་ཆེན་པོ་སྟེ། །ཆེན་པོ་འདི་དང་ལྡན་པའི་
ཕྱིར། །ཐེག་ཆེན་ཞེས་ནི་ངེས་པར་བརྗོད། །ཅེས་རྒྱན་ལས་གསུངས་སོ། །དེ་ལྟ་བུའི་ཐེག་ཆེན་སྟོན་
བྱེད་གྱི་གཞུང་ལའང་ཐེག་པ་ཆེན་པོ་ཞེས་བྱའོ། །རྒྱུན་ཆགས་པའི་དོན་གྱིས་ན་རྒྱུད་ཅེས་བྱ་སྟེ། དེ་
ཡང་འཁོར་བ་དང་མྱང་འདས་ཀྱི་རྒྱུ་གཉིས་སོ། །དེ་ལ་འདིར་ནི་མཆོག་གམ་ཕྱི་མ་ཡིན་པས་ན་རྒྱུད་
བླ་མའམ་རྒྱུད་ཕྱི་མ་ཞེས་བྱ་སྟེ། རྡོ་རྗེ་རྩེ་མོར། རྒྱུད་ནི་རྒྱུན་ཆགས་ཞེས་བྱ་སྟེ། །འཁོར་བ་རྒྱུད་དུ་
བརྗོད་པར་བྱ། །ཕྱི་མ་ཞེས་བྱ་ཕ་རོལ་སྟེ། །མྱ་ངན་འདས་པ་རྒྱུད་ཕྱི་མ། །ཞེས་གསུངས་པ་ལྟར་རོ། །
འདིར་སྤྲོས་པ་ཅུང་ཟད་བརྗོད་པར་བྱ་སྟེ། སྤྱིར་བརྗོད་བྱ་དོན་གྱི་རྒྱུད་དང་། རྗོད་བྱེད་ཚིག་གི་རྒྱུད་
གཉིས་ལས། དང་པོ་ལའང་། རྒྱུ་རྒྱུད། འབྲས་རྒྱུད། ཐབས་རྒྱུད་གསུམ་སྟེ། གསང་འདུས་ཀྱི་རྒྱུད་
ཕྱི་མར། རྒྱུད་ནི་རྒྱུན་ཞེས་བྱ་བར་བརྗོད། །རྒྱུན་དེ་རྣམ་པ་གསུམ་དུ་འགྱུར། །ཞེས་སོ། །དེའི་དང་
པོ་ནི། ཆོས་རྣམས་ཀྱི་གནས་ལུགས་རང་བཞིན་གྱིས་འོད་གསལ་བར་ཐོག་མ་མེད་པ་ནས་རྒྱུན་
ཆགས་པ་སྟེ། བདེ་གཤེགས་སྙིང་པོའམ་དང་པོའི་སངས་རྒྱས་རིགས་མེད་པ། ཞེས་པའི་དོན་ཏོ། །
འདི་ཉིད་ལ་རང་བཞིན་ནམ་རྣམ་པ་ཞེས་ཀྱང་གསུངས་ཏེ། མན་ངག་སྙེ་མར། དངོས་པོ་རྣམས་ཀྱིས་
སྟོང་པ་ཉིད་ཀྱི་ངོ་བོ་ནི་རང་བཞིན་དང་རྣམ་པ་ཞེས་པ་ལས་དོན་གཞན་མ་ཡིན་ཏེ། རང་གི་ངོ་བོ་
ཅེས་པའི་དོན་ཏོ། །དེ་རྒྱུ་སྟེ་ཉེ་བར་ལེན་པའི་བྱེད་པ་པོ་རྒྱུའི་རྡོ་རྗེ་འཛིན་པ་སྟེ། གང་འདི་རྣམས་ཀྱིས་
ཐོག་མ་མེད་པའི་བག་ཆགས་ཀྱི་དྲི་མས་མ་གོས་པ་ངོ་བོ་ཉིད་ཀྱིས་གྲུབ་པའི་སངས་རྒྱས་ཉིད་དེ། དེ་
ཁོ་ན་ནི་དྲི་མ་མེད་པ་ཉིད་ཐོབ་པའི་མཚན་ཉིད་ཅན་སངས་རྒྱས་ཉིད་ཀྱི་རྒྱུའོ་ཞེས་པའི་དོན་ཏོ། །ཞེས་
སོ༑ །དེས་ན་རྒྱུ་རྒྱུད་ཀྱི་དོན་ཀུན་གཞིའི་རྣམ་ཤེས་དེ་ལ་འཆད་པ་ནི་རྒྱུད་སྡེའི་དགོངས་པ་མིན་ནོ་ཞེས་
མཁས་པའི་དབང་ཕྱུག་ཀུན་མཁྱེན་དག་གསུང་ངོ༌། །
དལ་བ། 21:|:
གཉིས་པ་ནི། དེ་ཉིད་གློ་བུར་གྱི་དྲི་མ་དང་བྲལ་བའི་སངས་རྒྱས་ཀྱི་སྐུ་དང་འཕྲིན་ལས་དང་བཅས་
པ་རྒྱུན་ཆགས་པ་སྟེ། དེ་ཉིད་ལས། རྒྱུ་དེ་ལས་གློ་བུར་བའི་དྲི་མ་དང་བྲལ་བ་ལས་གང་དྲི་མ་དང་
བྲལ་བ་ཉིད་ཐོབ་པའི་མཚན་ཉིད་ཅན་གྱི་འབྲས་བུ། འབྲས་བུའི་རྡོ་རྗེའི་འཛིན་པ་དེ་ནི་མི་འཕྲོགས་
པར་བརྗོད་པར་བྱ་སྟེ། བག་ཆགས་ཀྱི་དྲི་མ་རྣམས་ཀྱིས་མི་འཕྲོགས་པ་ཉིད་ཀྱིས་ཕྱིར་ཏེ་ཞེས་སོ། །
ས
238



ཡེ་ཤེས་རྡོ་རྗེ། ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། པོད་དང་པོ།
གསུམ་པ་ནི་དེ་དག་མངོན་དུ་བྱེད་པའི་ཐབས། ལམ་རྒྱུན་ཆགས་པའོ། །དེ་དག་ཀྱང་འདུས་
པར། གཞི་དང་ རང་བཞིན་ཉིད་དང་ནི། །མི་འཕྲོག་པ་ཡི་རབ་དབྱེ་བས། །རང་བཞིན་རྣམ་པ་རྒྱུ་
ཡིན་ཏེ། །དེ་བཞིན་མི་འཕྲོགས་འབྲས་བུ་འོ། །གཞི་ནི་ཐབས་ཞེས་བྱ་བ་སྟེ། །གསུམ་གྱིས་རྒྱུད་ཀྱི་
དོན་བསྡུས་པའོ། །ཞེས་གསུངས་པའི་དོན་ཡིན་ནོ། །དེ་དག་ནི་རྡོ་རྗེ་ཐེག་པའི་འཆད་ཚུལ་ཡིན་པས།
འདིར་འབྲེལ་པ་མེད་དོ་སྙམ་ན་མིན་ཏེ། རྒྱུད་གསུམ་ནི་གཞི་ལམ་འབྲས་བུ་གསུམ་ཡིན་ལ། རྒྱུ་དང་
འབྲས་བུའི་རྡོ་རྗེ་འཛིན་པ་མ་དག་པའི་གནས་སྐབས་ཀྱི་དབྱིངས་དང་དེ་ཉིད་དྲི་མ་དང་བྲལ་བའི་
གནས་སྐབས་ཀྱི་བྱང་ཆུབ་ཡིན་པས་དོན་ཁྱད་པར་མེད་པའི་ཕྱིར་དང༌། རྒྱུད་ཅེས་དངོས་སུ་འབྱུང་
བའི་དོན་འཆད་དགོས་པའི་ཕྱིར་རོ། ། ་་་་ ་
གཉིས་པ་ནི། དེ་ལྟ་བུའི་རྒྱུད་གསུམ་སྟོན་པར་བྱེད་པའི་གཞུང་རྣམས་སོ། །དེས་ན་འཁོར་ལོ་
ཐ་མའི་དགོངས་འགྲེལ་དང་བཅས་པ་ལའང་རྒྱུད་བླ་མ་ཞེས་བྱ་སྟེ། སླར་ཡང་བླ་མའི་རྒྱུད་འདིར་ནི།
ཞེས་པའི་གསུང་ལས་སོ། །བསྟན་བཅོས་ནི་རྣམ་རིག་གི་ཁྱད་པར་ཉིད་རྗོད་བྱེད་དུ་སྣང་བ་འཇིག་
རྟེན་ལས་འདས་པའི་ཡེ་ཤེས་ཐོབ་པར་བྱེད་པའི་བྱེད་ལས་ཅན་ཏེ། སྒྲ་དོན་ནི་འཆོས་སྐྱོབ་ཡོན་ཏན་
ཕྱིར་ན་བསྟན་བཅོས་ཏེ་ཞེས་པ་ལྟར་རོ། ། །
བཞི་པ་ནི། ཐེག་པ་ཆེན་པོ་རྒྱུད་བླ་མ་ཞེས་པ་ནི་དོན་ལ་མཚན་དུ་བཏགས་པ་ཡིན་ལ། བསྟན་
བཅོས་ནི་རང་མིང་དེ་གཞུང་འདི་བྱེད་ལས་གཞན་གཉིས་དང་ལྡན་པའི་ངག་ཡིན་པའི་ཕྱིར་རོ། །
གཉིས་པ་མཆོད་བརྗོད་ནི། ཕྱག་འཚལ་ལོ་ཞེས་པ་སྟེ་དེའི་དོན་ནི། སློབ་དཔོན་དབྱིག་གཉེན་
གྱི་ཞལ་སྔ་ནས། ཕྱག་འཚལ་ནས་ཞེས་པ་ནི། མགོས་བཏུད་ནས་སོ་ཞེས་གསུངས་པ་ལྟར་ཡིན་ནོ། །
གང་གིས་ན་ལོ་ཙྪ་བས་སོ། །གང་ལ་ན། མ་རིག་གཉིད་ལས་སངས་ཕྱིར་དང༌། །ཤེས་བྱ་ལ་ཡང་
བློ་རྒྱས་ཕྱིར། །སངས་རྒྱས་ཞེས་པ་ལྟར་སྤང་རྟོགས་ཀྱི་བདག་ཉིད་སངས་རྒྱས་དང་། རྣམ་སྣང་མངོན་
བྱང་ལས། བྱང་ཆུབ་ནམ་མཁའི་མཚན་ཉིད་དེ། །དེ་ལ་སེམས་པ་གང་ཡིན་པ། །བྱང་ཆུབ་སེམས་
དཔར་བརྗོད་པར་བྱ། །ཞེས་གསུངས་པ་ལྟར་བྱང་ཆུབ་ཡིད་ལ་བྱེད་པས་ན་བྱང་ཆུབ་སེམས་དཔའ་
སྟེ་དེ་ཐམས་ཅད་ལའོ་ཡང་ན་སེམས་དཔའི་དོན་ནི། འབུམ་ཏིག་ལས་གཉིས་བཤད་དོ། །ཀུན་རྫོབ་
ཀྱི་དང་དོན་དམ་པའི་བྱང་ཆུབ་སེམས་དཔའ་འོ། ། །
239



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
དང་པོ་ནི། སེམས་ཅན་གྱི་དོན་དུ་བྱང་ཆུབ་ཐོབ་པར་བྱའོ་སྙམ་པའི་བསམ་པས་སེམས་ཅན་
དང་བྱང་ཆུབ་ལ་དམིགས་པའི་སེམས་བསྐྱེད་ནི་བྱང་ཆུབ་སེམས་དཔའ་སྟེ་དེ་དང་ལྡན་པའི་གང་
ཟག་ལ་དེར་གདགས་པ་སྟེ་དེའོ། །
གཉིས་པ་ནི། ས་རབ་ཏུ་དགའ་བ་ལགས་པའི་སེམས་བསྐྱེད་པ་བཅུ་པོ་ཡིན་པར་གསུང་ལ།
སློབ་དཔོན་ཟླ་བ་གྲགས་པས་ས་ཐོབ་པ་ཡན་ཆད་ཁོ་ན་ལ་བྱང་ཆུབ་སེམས་དཔའི་སྒྲ་འཇུག་པར་
བཤད་པ་ཡང་དོན་དམ་པའི་བྱང་ཆུབ་སེམས་དཔའི་དབང་དུ་བྱས་པར་མངོན་ན། ཁ་ཅིག་བྱང་བ་
དང་ཆུབ་པའི་སྒྲ་བཤད་སོ་སོར་མཛད་པ་ནི་ལེགས་སྦྱར་དང་མི་མཐུན་ནོ་ཞེས་ཐར་ལོ་གསུང་ངོ༌། །
ཐམས་ཅད་ནི་མ་ལུས་པ་སྟེ། ལ་ནི་བཞི་པའི་དོན་ལ་བདུན་པའོ་ཞེས་རྔོག་ལོ་གསུངས་ངོ༌། །འདིའི་
དགོས་པ་ནི་ཚོགས་རྫོགས་པས་བར་ཆར་ཞི་ཞིང་བཞེད་པའི་དོན་འགྲུབ་པ་ལ་སོགས་པའོ། །ཡང་
ན་སྡེ་སྣོད་གསུམ་མཚོན་པའི་དོན་དུ་ལོ་པན་བཀས་བཅད་པ་ཡིན་པས་སྡེ་སྣ་གང་དུ་གཏོགས་པ་
ངོས་ཟིན་པའོ་ཞེས་གོང་མ་དག་གསུངས་ལ། སློབ་དཔོན་གཞན་ནི་བཀའ་བཅད་ན་མི་སྣང་ཞིང་མ་
ངེས་པས་དེ་ལྟར་མིན་ནོ་ཞེས་འཆད་ཅིང་། དཔང་ལོ་ནི་སྔར་དེ་ལྟར་བཀས་བཅད་པ་སྲིད་ཀྱང་དིང་
སངས་ནི་འཆོལ་བར་སྣང་ངོ་ཞེས་གསུང་ངོ༌། ། །
གཉིས་པ་ལ་གསུམ་སྟེ། ལུས་རྣམ་པར་པར་བཞག་པ། ཡན་ལག་རྒྱས་པར་བཤད་པ། ཡོངས་
སུ་རྫོགས་པའི་བྱ་བའོ། །
དང་པོ་ལ་གསུམ་སྟེ། ལུས་ཀྱི་རང་བཞིན། དེ་ལུང་དང་སྦྱར་བ། གོ་རིམ་ངེས་པའི་ཚུལ་ལོ། །
དང་པོ་ལ་གཞུང་གི་དང་། སྤྱིའི་དོན་གཉིས་ལས། །
དང་པོ་ནི་གལ་ཏེ་ཡན་ལག་རྒྱས་བཤད་ཁོང་དུ་ཆུད་པ་ཉིད་ཀྱིས་ལུས་ཀྱི་དོན་ཁོང་དུ་ཆུད་པར་
མི་འགྱུར་རམ། ཅིའི་ཕྱིར་ལུས་ཐོག་མར་སྨོས་ཞེ་ན། དཀྱུས་ཀྱི་ས་སྔར་བསྟན་པའི་རྟ་ཐོགས་པ་མེད་
པ་རྒྱུག་པ་བཞིན་སློབ་མས་རྒྱས་བཤད་ཀྱི་དོན་བདེ་བླག་ཏུ་རྟོགས་པར་བྱ་བའི་དོན་དང༌། རྟའི་ཁ་
ལོ་པས་རྟ་ཚར་གཅོད་ནུས་པར་འགྱུར་བ་བཞིན་དུ་འཆད་པ་པོས་མ་འཛིངས་པར་རྒྱས་བཤད་འཆད་
སླ་བའི་དོན་དུའོ། །དེས་ན་འཆད་པར་འགྱུར་བའི་རྒྱུད་བླ་མའི་བསྟན་བཅོས་ཀུན་ཏེ་ཐམས་ཅད་ཀྱི་
ལུས་ནི་མདོར་བསྡུས་ཏེ་བསྟན་ན་རྡོ་རྗེ་ལྟ་བུ་ཡི་ནི་གནས་བདུན་ནོ། །
240



ཡེ་ཤེས་རྡོ་རྗེ། ། ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། ། པོད་དང་པོ།
དེ་ཉིད་གང་ཞེ་ན། འཆད་པར་འགྱུར་བ་ལྟར་དོན་གཉིས་ལྡན་པའི་སངས་རྒྱས་དཀོན་མཆོག་
དང༌། བདེན་པ་གཉིས་ཀྱི་མཚན་ཉིད་ཅན་ཆོས་དཀོན་མཆོག་དང༌། རིགས་གྲོལ་གཉིས་དང་ལྡན་
པའི་ཚོགས་དེ་དགེ་འདུན་དཀོན་མཆོག་དང་། རང་བཞིན་གྱིས་དག་པའི་ཁམས་བདེ་གཤེགས་སྙིང་
པོ་དང༌། དེ་ཉིད་གློ་བུར་གྱི་དྲི་མ་མཐའ་དག་ལས་གྲོལ་བའི་གནས་སྐབས་བྱང་ཆུབ་དང༌། སྐུ་
གསུམ་གྱི་བདག་ཉིད་ཅན་གྱི་བྱང་ཆུབ་དང་དབྱེར་མེད་པའི་སྟོབས་སོགས་ཀྱི་ཡོན་ཏན་དང༌། དོན་
བདུན་གྱི་ཐ་མ་ལྷུན་གྱིས་གྲུབ་ཅིང་རྒྱུན་མི་འཆད་པའི་སངས་རྒྱས་ཀྱི་འཕྲིན་ལས་ཏེ་འདི་དག་གོ །
ཞེས་སྦྱར་རོ། །
གཉིས་པ་ལ་གསུམ་སྟེ། རྡོ་རྗེ་ལྟ་བུ་དང་གནས་ཀྱི་དོན་བསྟན། དོན་བདུན་སོ་སོའི་ངོ་བོ་ངོས་
བཟུང་། དེ་དག་ཏུ་གྲངས་ངེས་པའི་རྒྱུ་མཚན་ནོ། ། །
དང་པོ་ནི། སངས་རྒྱས་ནས་འཕྲིན་ལས་ཀྱི་བར་དོན་བདུན་ནི་རྡོ་རྗེ་ལྟ་བུ་སྟེ། ཐོས་བསམ་
ལས་བྱུང་བའི་ཤེས་པས་ཕིགས་པར་དཀའ་བའི་ཕྱིར་དང་། བརྗོད་དུ་མེད་ཅིང་སོ་སོ་རང་གིས་རིག་
པར་བྱ་བ་ཡིན་པའི་ཕྱིར་རོ། །དེ་ལྟར་ཡང་རྒྱུད་ལས། རྡོ་རྗེ་མི་ཕྱེད་ཅེས་བྱར་བརྗོད་ཅེས་སོ། །དེ་
དག་སྟོན་པར་བྱེད་པའི་ཡི་གེ་ལ་ནི་དེའི་གནས་ཞེས་བྱ་སྟེ། དེ་ཐོབ་པ་དང་རྗེས་སུ་མཐུན་པའི་ལམ་
སྟོན་པའི་ཕྱིར་རོ། །དེ་ཡང་ཡི་གེ་ལ་བརྟེན་ནས་དོན་བདུན་པོ་དག་ཐོབ་ཅིང་མངོན་དུ་བྱེད་པས་ན་
དེའི་གཞི་འམ་རྟེན་ཡིན་ནོ། །ཆོས་ཉིད་རྣམ་འབྱེད་ལས་ཀྱང་། གནས་ནི་ཆོས་ཐམས་ཅད་དང་
གསུང་རབ་ཡན་ལག་བཅུ་གཉིས་སུ་གཏོགས་པའི་མདོ་སྡེ་ཐམས་ཅད་ཅེས་དང་། རྣམ་པར་བཤད་
པའི་སྒོ་བསྡུ་བར་ཡང་། དེ་ལ་ཚིག་འབྲུ་ནི་གནས་ཡིན་ལ་དོན་ནི་དེ་ལ་གནས་པ་ཡིན་རིག་པར་བྱའོ་
ཞེས་གསུང་པ་དང་མཐུན་ནོ། །དེས་ན་འདིར་གཙོ་བོ་དོན་བདུན་པོ་རྡོ་རྗེ་ལྟ་བུ་ཞེས་དང་། དེ་སྟོན་
བྱེད་ཀྱི་ཡི་གེ་ལ་རྡོ་རྗེ་ལྟ་བུའི་གནས་ཞེས་གསུངས་ལ། སྐབས་ཀྱི་དབང་གིས་དོན་ལ་ཡང་གནས་
ཞེས་བཤད་པ་ཡོད་དེ། གོ་རིམ་ཇི་བཞིན་གནས་གཅིག་ནི། ། ཞེས་དང༌། དོན་གནས་རྣམ་བདུན་
ཞེས་སོགས་དང་། །འགྲེལ་པར་དེ་ལྟར་ཕིགས་པར་དཀའ་བའི་དོན་དང་རྟེན་གྱི་དོན་དང་ཡི་གེ་དག་
རྡོ་རྗེའི་གནས་ཉིད་དུ་རིག་པར་བྱའོ། །ཞེས་གསུངས་པ་ལ་ཡང་དཔྱད་པར་བྱའོ། །ཁ་ཅིག་དོན་
བསྟན་བཅོས་ཀྱི་ལུས་སུ་མི་འཐད་དེ་ངག་ཚིག་མིན་པའི་ཕྱིར་རོ། །ཞེས་གསུངས་པ་ཡང་དཔྱད་ན་
241



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
མི་འཐད་དེ། སྒོ་བསྡུ་བར། མདོ་སྡེའི་ལུས་ནི་གཉིས་ཏེ། ཚིག་འབྲུ་དང་དོན་ནོ་ཞེས་དང་། ཆོག་ཆུང་
བར། རབ་ཏུ་བྱེད་པའི་ལུས་ནི་གཉིས་ཏེ། ཚིག་དང་དོན་ཞེས་གསུང་པས་སོ། །
གཉིས་པ་ནི། དོན་བདུན་པོ་ཐམས་ཅད་ལ་ཡང་ཀུན་རྫོབ་དང་དོན་དམ་པ་གཉིས་གཉིས་ཏེ། དེ་
ཡང་སངས་རྒྱས་དོན་དམ་པ་ནི་དྲི་མ་ཐམས་ཅད་དང་བྲལ་བའི་དབྱིངས་དང་ཡེ་ཤེས་ཡིན་ལ། ཀུན་
རྫོབ་པ་ནི་གཟུགས་སྐུ་གཉིས་སོ། །ཆོས་དོན་དམ་པ་ནི་འགོག་ལམ་ཡིན་ལ། ཀུན་རྫོབ་པ་ནི་གསུང་
རབ་པོ། །དགེ་འདུན་དོན་དམ་པ་ནི་རིགས་གྲོལ་དང་ལྡན་པའི་སློབ་པའི་འཕགས་པ་ཡིན་ལ་ཀུན་
རྫོབ་པ་ནི་བསྟན་པ་ལེགས་པར་ཞུགས་པའི་སོ་སོ་སྐྱེ་བོ་རྣམས་སོ། །ཁམས་དོན་དམ་པ་ནི་རང་
བཞིན་དུ་གནས་པའི་རིགས་ཡིན་ལ། ཀུན་རྫོབ་པ་ནི་རྒྱས་པ་ལས་གྱུར་པའི་རིགས་སོ། །བྱང་ཆུབ་
ནི་སངས་རྒྱས་དཀོན་མཆོག་ལྟར་རམ་ཡང་ན་དོན་པ་ནི་དབྱིངས་དང་ཇི་ལྟ་བ་མཁྱེན་པའི་ཤེས་
རབ་ཡིན་ལ། ཀུན་རྫོབ་པ་ནི་སྟོབས་སོགས་ཇི་སྙེད་པ་མཁྱེན་པའི་ཡེ་ཤེས་སོ། །ཡོན་ཏན་དོན་དམ་
པ་ནི་བྲལ་བའི་ཡོན་ཏན་ཡིན་ལ། ཀུན་རྫོབ་པ་ནི་རྣམ་སྨིན་གྱི་ཡོན་ཏན་རྣམས་སོ། །ཕྲིན་ལས་དོན་
དམ་པ་ནི་བྱ་གྲུབ་ཡེ་ཤེས་ཡིན་ལ་ཀུན་རྫོབ་པ་ནི་དེ་ལས་སྤྲུལ་པ་གསུམ་འབྱུང་བའོ་ཞེས་མཁྱེན་
རབ་ཀྱི་དབང་ཕྱུག་གོང་མ་(ཕྱ་པ་
)དག་གསུང་ངོ༌། །འོན་ཀྱང་སྤྱིར་དེ་ལྟར་ཡིན་ཡང་། གཞུང་འདིའི་
དགོངས་པ་འགྲེལ་པར་འབྱུང་བའི་དོན་ནི་དེ་ལྟར་མི་གསལ་ལོ། །དེ་ཡང་ལྷག་པའི་བསམ་པ་
བསྟན་པའི་ལེའུ་ལས། ཀུན་དགའ་བོ་དེ་བཞིན་གཤེགས་པ་ནི་བསྟན་དུ་མེད་པ་སྟེ་དེ་ནི་མིག་གིས་
བལྟ་བར་མི་ནུས་སོ། །ཀུན་དགའ་བོ་ཆོས་ནི་བརྗོད་དུ་མེད་པ་སྟེ་དེ་ནི་རྣ་བས་མཉན་པར་མི་ནུས་སོ། །
ཀུན་དགའ་བོ་དགེ་འདུན་ནི་འདུས་མ་བྱས་པ་སྟེ་དེ་ནི་ལུས་དང་སེམས་ཀྱིས་བསྙེན་བཀུར་བྱ་བར་
མི་ནུས་སོ། །ཞེས་རྡོ་རྗེའི་གནས་དང་པོ་གསུམ་རྟོགས་པར་དཀའ་བའི་དོན་དེ་ལྟར་བཤད་དོ། །དེ་
ཡང་དཀོན་མཆོག་གསུམ་ག་བལྟར་མེད་པ་སོགས་སུ་ཁྱད་པར་མེད་ཀྱང༌། འཇིག་རྟེན་ན་སངས་
རྒྱས་ལ་ལྟ་བྱ་དང༌། ཆོས་ལ་མཉན་བྱ་དང༌། དགེ་འདུན་ལ་བསྙེན་བཀུར་གྱིས་གནས་སུ་རྟོག་པ་
ཡོད་པས་དེ་སྐད་གསུངས་སོ་ཞེས་བདག་ཉིད་ཆེན་པོ་རྔོག་ལོ་གསུང་ངོ༌། །ཁམས་རྟོགས་དཀའ་
བའི་དོན་ནི། འཕགས་པ་འགྲིབ་པ་མེད་པ་དང་འཕེལ་བ་མེད་པ་ཉིད་བསྟན་པ་ལས་གསུངས་སྟེ།
ཇི་སྐད་དུ། ཤཱ་རིའི་བུ་དོན་འདི་ནི་དེ་བཞིན་གཤེགས་པའི་ཡུལ་ཏེ། དེ་བཞིན་གཤེགས་པའི་སྤྱོད་
242



ཡེ་ཤེས་རྡོ་རྗེ།
ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། པོད་དང་པོ།
ཡུལ་ལོ། །ཤཱ་རིའི་བུ་དོན་འདི་ནི་རེ་ཞིག་ཉན་ཐོས་དང་རང་སངས་རྒྱས་ཐམས་ཅད་ཀྱིས་ཀྱང་རང་
གི་ཤེས་རབ་ཀྱིས་ཡང་དག་པར་ཤེས་པའམ་བལྟ་བའམ་བརྟག་པར་མི་ནུས་ན་བྱིས་པ་སོ་སོ་སྐྱེ་
བོ་དག་གིས་ལྟ་ཅི་སྨོས་ཏེ། དེ་བཞིན་གཤེགས་པ་ལ་དད་པས་རྟོགས་པ་ནི་མ་གཏོགས་སོ། །ཤཱ་
རིའི་བུ་དོན་དམ་པ་ནི་དད་པས་རྟོགས་པར་བྱ་བ་ཡིན་ནོ། །ཤཱ་རིའི་བུ་དོན་དམ་པ་ཞེས་བྱ་བ་འདི་
ནི་སེམས་ཅན་གྱི་ཁམས་ཀྱི་ཚིག་བླ་དྭགས་སོ། །ཤཱ་རིའི་བུ་སེམས་ཅན་གྱི་ཁམས་ཞེས་བྱ་བ་འདི་
ནི་དེ་བཞིན་གཤེགས་པའི་སྙིང་པོའི་ཚིག་བླ་དྭགས་སོ། །ཤཱ་རིའི་བུ་དེ་བཞིན་གཤེགས་པའི་སྙིང་པོ་
ཞེས་བྱ་བ་འདི་ནི་ཆོས་ཀྱི་སྐུའི་ཚིག་བླ་དྭགས་སོ། །ཞེས་སོ། །དེ་ལ་ཡུལ་དང་སྤྱོད་ཡུལ་ནི་མཉམ་
རྗེས་ཀྱིས་རིམ་པ་ལྟར་རོ། ། ཤེས་པ་སོགས་གསུམ་ནི་སྦྱོར་དངོས་འཇུག་གསུམ་གྱི་ཤེས་པས་སམ་
སྦྱོར་མཐོང་སྒོམ་གསུམ་གྱི་ཤེས་པས་སོ་ཞེས་ལོ་ཙྪ་ཆེན་པོ་གསུང་ལ། ཡང་ན་ཐོས་བསམ་སྒོ་གསུམ་
གྱི་ཤེས་པས་སོ་ཞེས་ཞང་ཆོས་ཀྱི་བླ་མས་གསུང་ངོ༌། །རྡོ་རྗེའི་གནས་ལྔ་པ་ནི། དཔལ་འཕྲེང་གི་
མདོ་ལས་གསུངས་ཏེ། བཅོས་ལྡན་འདས་བླ་ན་མེད་པར་ཡང་དག་པར་རྫོགས་པའི་བྱང་ཆུབ་ཞེས་
བགྱི་བ་འདི་ནི་མྱ་ངན་ལས་འདས་པའི་དབྱིངས་ཀྱི་ཚིག་བླ་དྭགས་སོ། །བཅོམ་ལྡན་འདས་མྱ་ངན་
ལས་འདས་པའི་དབྱིངས་ཞེས་བགྱི་བ་འདི་ནི་དེ་བཞིན་གཤེགས་པའི་ཆོས་ཀྱི་སྐུའི་ཚིག་བླ་དྭགས་
སོ༑ ༑ཞེས་སོ། །
དྲུག་པ་ནི། འགྲིབ་པ་མེད་པ་དང་འཕེལ་བ་མེད་པ་ཉིད་བསྟན་པ་ལས། དེ་བཞིན་གཤེགས་
པས་བསྟན་པའི་ཆོས་ཀྱི་སྐུ་གང་ཡིན་པ་དེ་ནི་འདི་ལྟ་སྟེ། གང་གཱའི་ཀླུང་གི་བྱེ་མ་ལས་འདས་པའི་དེ་
བཞིན་གཤེགས་པའི་ཆོས་དག་དང་རྣམ་པར་དབྱེར་མེད་པའི་ཆོས་དང་ལྡན་པའི་མ་བྲལ་བའི་ཡེ་
ཤེས་ཀྱི་ཡོན་ཏན་ཅན་ནོ། །ཞེས་གསུངས་སོ། །
བདུན་པ་ཡེ་ཤེས་སྣང་བ་རྒྱན་གྱི་མདོ་ལས་གསུངས་ཏེ། འཇམ་དཔལ་དེ་བཞིན་གཤེགས་པ་
ནི་རྟོག་པར་མི་མཛད་རྣམ་པར་རྟོག་པར་མི་མཛད་མོད་ཀྱི། དེ་ལྟ་ན་ཡང་དེའི་འདི་ལྟ་བུའི་རང་
བཞིན་ཅན་གྱི་མཛད་པ་འདི་ནི་མི་རྟོག་རྣམ་པར་མི་རྟོག་བཞིན་དུ་ལྷུན་གྱིས་གྲུབ་པར་འཇུག་གོ་
ཞེས་སོ། །དེ་ལ་རྟོག་པར་མི་མཛད་པ་སོགས་ནི་སྤྱི་དང་བྱེ་བྲག་ལའོ། །
གསུམ་པ་ལ་དོན་དངོས་དང༌། དེ་ལ་རྩོད་པ་སྤང་བ་གཉིས་ལས། དང༌པོ་ལའང་། དཀོན་
243



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
མཆོག་གི་དང༌། མྱ་ངན་འདས་ཀྱི་འཁོར་ལོ་བའི་དབང་དུ་བྱས་ཏེ་གྲངས་ངེས་པ་དང་། འཁོར་ལོའི་
སྒྲ་དོན་གསུམ་ལས།
དང་པོ་ནི། དཀོན་མཆོག་གི་འཁོར་ལོའི་དབང་དུ་བྱས་ཏེ། འབྲས་བུ་གསུམ་དང་རྒྱུ་རྐྱེན་བཞིར་
གྲངས་ངེས་ལ། དེ་ཡང་དཀོན་མཆོག་གསུམ་ནི་འབྲས་བུ་སྟེ་གསུམ་དུ་གྲངས་ངེས་པ་ཡང་རིགས་
ཅན་གསུམ་གྱི་འབྲས་བུའི་སྐྱབས་གནས་སུ་གྱུར་བ་ལས་ཏེ། ཐར་པ་འདོད་པའང་རིགས་ཅན་གསུམ་
པོ་ཉིད་དུ་ངེས་པའི་ཕྱིར་རོ། །དེ་ལྟ་ན་འདིར་ཐུན་མོང་མ་ཡིན་པའི་དཀོན་མཆོག་ཏུ་མི་འགྱུར་རོ་ཞེ་
ན༑ དོན་ཐ་དད་ལ་མིང་ཐུན་མོང་བར་བྱས་པ་ནི་དམན་པ་རྣམས་རིམ་གྱིས་དྲང་པའི་ཕྱིར་ཡིན་པས་
སྐྱོན་མེད་དོ་ཞེས་གསུངས་སོ། །ཡང་ན་ས་བརྒྱད་པ་ལགས་པར་ནི་དཀོན་མཆོག་གསུམ་རིམ་གྱིས་
འགྲུབ་ལ། སངས་རྒྱས་ཀྱི་ས་ན་གསུམ་ག་རྫོགས་པར་གྲུབ་པས་འབྲས་བུ་དཀོན་མཆོག་གསུམ་དུ་
གྲངས་ངེས་སོ། །རྒྱུ་རྐྱེན་བཞིར་གྲངས་ངེས་ པར་ཡང་། ཁམས་ནི་ཉེ་བར་ལེན་པའི་རྒྱུ་ཡིན་ལ།
བྱང་ཆུབ་སོགས་གསུམ་ནི་ལྷན་ཅིག་བྱེད་པའི་རྐྱེན་ནོ། །འདི་ལ་ཡང་ཚུལ་གཉིས་ཏེ། ཉེ་བའི་རྒྱུ་
རྒྱུད་གཅིག་ཏུ་གཏོགས་པ་དང་། རིང་བའི་རྒྱུ་རྒྱུད་ཐ་དད་པའོ། །
དང་པོ་ནི། ཚོགས་ལམ་ནས་ས་བདུན་པའི་བར་གྱི་ཁམས་ནི་རྒྱུ་ཡིན་ལ། ས་བརྒྱད་པར་ཟབ་
མོ་མངོན་པར་བྱང་ཆུབ་པ་དང༌། ས་དགུ་པར་ཡེ་ཤེས་ཀྱི་ཡོན་ཏན་དང་། བཅུ་པ་འཕྲིན་ལས་ཕུན་
སུམ་ཚོགས་པ་གསུམ་ནི་རྐྱེན་ཡིན་ལ། རྒྱུན་གྱི་ཐ་མར་རྒྱུ་རྐྱེན་བཞི་ག་འཚོགས་པ་ལས་ནི་དཀོན་
མཆོག་གསུམ་དངོས་སུ་འགྲུབ་བོ། །
གཉིས་པ་ནི། མ་སད་པའི་དུས་ཀྱི་ཁམས་ནི་རྒྱུ་ཡིན་ལ། གཞན་རྒྱུད་ལ་བྱོན་པའི་བྱང་ཆུབ་སོགས་
གསུམ་ནི་རྐྱེན་ཡིན་ཏེ། དེ་ཡང་ཟབ་མོ་མངོན་པར་བྱང་ཆུབ་པ་ལས་ཟབ་མོ་སྟོན་པ་དང་། ཡོན་ཏན་
ལས་རྒྱ་ཆེ་བ་སྟོན་པ་དང༌། འཕྲིན་ལས་དོན་དེ་དག་ལས་དངོས་སུ་འཇུག་པར་བྱེད་པ་འབྱུང་བས་
རིམ་གྱིས་ཁམས་སད་པ་ལས་དཀོན་མཆོག་གསུམ་འགྲུབ་པའི་ཕྱིར་རོ། །གལ་ཏེ་རྒྱུ་གཅིག་ལས་
འབྲས་བུ་གསུམ་འགྲུབ་པ་མི་འཐད་དོ་སྙམ་ན་མིན་ཏེ། རྒྱུ་གཅིག་ཀྱང་རྐྱེན་ཐ་དད་པའི་དབང་གིས་
འབྲས་བུ་གསུམ་འགྲུབ་སྟེ། འདི་ལྟར་རྐྱེན་བྱང་ཆུབ་ལས་ནི་སངས་རྒྱས་དང༌། ཡོན་ཏན་གྱི་རྐྱེན་
ལས་ཆོས་དང༌། འཕྲིན་ལས་ཀྱི་རྐྱེན་ལས་དགེ་འདུན་དཀོན་མཆོག་འགྲུབ་པོ་ཞེས་གོང་མ་དག་
244



ཡེ་ཤེས་རྡོ་རྗེ། ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། པོད་དང་པོ།
གསུང་ངོ༌། །འོན་ཀྱང་འབྲས་བུ་དོན་དམ་པའི་དཀོན་མཆོག་གསུམ་ནི་ཐ་དད་པ་མིན་ཏེ། དཔལ་
སྡོམ་པ་འབྱུང་བར། སངས་རྒྱས་དེ་བཞིན་ཆོས་དགེ་འདུན། ། གཅིག་ཀྱང་གསུམ་དུ་བཏགས་པའོ། །
ཞེས་གསུངས་པ་ལྟར་གཅིག་ཡིན་ལ། ཐོབ་པའི་དོན་ཡང་གདོད་ནས་རང་འབྱུང་དུ་བཞུགས་པ་
མངོན་དུ་གྱུར་པ་ཙམ་ཡིན་པས་སྐྱོན་མེད་དོ་ཞེས་པ་གཞུང་གི་དགོངས་པའོ། །
གཉིས་པ་ནི་མྱ་ངན་འདས་ཀྱི་འཁོར་ལོ་ལྟར་བྱང་ཆུབ་སོགས་གསུམ་ནི་འབྲས་བུ་ཡིན་ལ། དེ་
ཡང་བྱང་ཆུབ་ནི་རང་དོན་དང༌། ལོངས་སྤྲུལ་ནི། ཉེ་རིང་གི་གདུལ་བྱའི་དོན་བྱེད་པས་དོན་གཉིས་
ཀྱི་དབང་དུ་བྱས་ཏེ་འབྲས་བུ་གསུམ་དུ་གྲངས་ངེས་སོ། །ཁམས་ནི་རྒྱུ་ཡིན་ལ། དཀོན་མཆོག་གསུམ་
ནི་རྐྱེན་ཏེ་སངས་རྒྱས་ཀྱིས་སྟོན་པ་དང༌། ཆོས་ཀྱི་ལམ་དང་། དགེ་འདུན་གྱིས་གྲོགས་ཀྱི་བྱ་བ་བྱས་
པ་ལས་ཁམས་སད་དེ་བྱང་ཆུབ་སོགས་སུ་འགྲུབ་པའི་ཕྱིར་རོ། །འདི་ལ་ཡང་ཞིབ་ཏུ་ནི་སྔ་མ་ལྟར་
སྦྱར་དུ་རུང་བར་སྣང་ངོ༌། །
གསུམ་པ་ནི། རང་རྒྱུད་ལ་དཀོན་མཆོག་དང་བྱང་ཆུབ་སོགས་མྱང་འདས་གྲུབ་པས་རྐྱེན་བྱས་ཏེ་
གཞན་རྒྱུད་ལའང་དེ་དང་དེ་འགྲུབ་པ་ནི་འཁོར་ལོ་ལྟར་འཕོ་བས་ན་དེ་དང་དེའི་འཁོར་ལོའོ། །དེ་ཡང་།
དང་པོ་ནི། གཞུང་ལས་དངོས་སུ་འབྱུང་བའི་དོན་ཡིན་ལ། ཕྱི་མ་ནི་གཞུང་ལས་དངོས་སུ་མི་གསལ་
ཡང་སྤྱིར་སྦྱར་དུ་རུང་བ་ཙམ་ཡིན་ནོ། །ཞེས་སེམས་སོ། །
གཉིས་པ་ནི། གལ་ཏེ་ཁམས་ནི་དབྱིངས་སྟོང་པ་ཉིད་ཡིན་པས་རྒྱུར་མི་འཐད་དོ་ཞེ་ན། སྐྱེད་བྱེད་
ཀྱི་རྒྱུར་མི་འཐད་ཀྱང་བྲལ་བའི་རྒྱུར་འཐད་དེ། དྲི་བཅས་ཀྱི་ཁམས་དྲི་མེད་དུ་གྱུར་པ་དེ་ཉིད་དཀོན་
མཆོག་ཡིན་པའི་ཕྱིར་རོ། །ཡང་དཀོན་མཆོག་གསུམ་དང་བྱང་ཆུབ་སོགས་གསུམ་ཟློས་སོ་སྙམ་ན་
མིན་ཏེ། འདི་ལྟར་འཁོར་ལོ་གཉིས་གང་གི་དབང་དུ་བྱས་ཀྱང་རྒྱུ་འབྲས་ཀྱི་ཁྱད་པར་ཡོད་པའི་ཕྱིར་
རོ༑ ༑འདི་དག་ལ་སྤྲོས་པའི་བཤད་པ་རེ་ཞིག་བཞག་གོ ། །
གཉིས་པ་དེ་ལུང་དང་སྦྱར་བ་ནི། རིག་པར་བྱ་སྟེ་ཞེས་དྲང་ངོ༌། །གང་ན་རྡོ་རྗེའི་གནས་བདུན་
པོ་འདི་དག་གོ །གང་དུ་ན་གཟུངས་ཀྱི་དབང་ཕྱུག་རྒྱལ་པོས་ཞུས་པ་དེ་བཞིན་གཤེགས་པའི་ཐུགས་
རྗེ་ཆེན་པོ་བསྟན་པ་ཞེས་བྱ་བའི་མདོར་རོ། །ཇི་ལྟར་ན་འདིར་བསྟན་པའི་གོ་རིམ་ཇི་ལྟ་བ་བཞིན་
དུའོ། །དེ་ཡང་ཇི་ལྟར་བསྟན་ན། དོན་བདུན་པོའི་རང་རང་གི་མཚན་ཉིད་དམ་ངོ་བོ་ཉིད་ཀྱི་སྒོ་ནས་
245



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
འབྲས་བུ་དང་རྒྱུ་རྐྱེན་དུ་རྗེས་སུ་འབྲེལ་པར་རོ། །དེ་ཡང་མདོ་རེ་རེས་གནས་རེ་རེ་ཙམ་བསྟན་པར་
མ་ཟད་དོན་བདུན་གྱི་འབྲེལ་པ་ཚང་བར་བསྟན་ཏོ་ཞེས་པའང་གི་དོན་དེ་འགྱུར་འདིའི་ལྟར་གྱི་
བཤད་པའོ། །བ་ཚབ་ཀྱིས་རང་མཚན་དང་རྗེས་འབྲེལ་ཀྱི་ཞེས་པར་བསྒྱུར་ཞིང་འང་མེད་དོ། །དེ་
ལྟ་ན་མདོའི་ཆ་གང་ལས་གང་བསྟན་ཞེ་ན། གླེང་གཞིའི་ལེའུ་ལས་ནི་གནས་དང་པོ་གསུམ་བསྟན་
ཏོ༑ ༑དེ་སྐད་དེ་ལས་ཇི་སྐད་དུ། བཅོམ་ལྡན་འདས་ཆོས་ཐམས་ཅད་མཉམ་པ་ཉིད་དུ་མངོན་པར་རྫོགས་
པར་སངས་རྒྱས་པ། ཆོས་ཀྱི་འཁོར་ལོ་ལེགས་པར་བསྐོར་བ། སློབ་མའི་ཚོགས་ཤིན་ཏུ་དུལ་བ་
མཐའ་ཡས་པ་མངའ་བ་ཞེས་སོགས་གསུངས་ཏེ། དང་པོའི་དོན་ནི་ཇི་ལྟ་ཇི་སྙེད་མཁྱེན་པའི་ཡེ་ཤེས་
བསྟན་ལ། ལྷག་མ་ནི་གོ་བར་སླའོ། །འདིས་ནི་ས་བརྒྱད་པ་ལ་སོགས་པར་དཀོན་མཆོག་གསུམ་རིམ་
གྱིས་འགྲུབ་པའི་ཚུལ་བསྟན་པ་འགྲེལ་པར་གསུངས་སོ། །གནས་ཀྱི་ཕྱི་མ་བཞི་ནི། གླེང་གཞིའི་རྗེས་
ཐོགས་སུ་བསྟན་ཏེ། དེ་ཡང་ཁམས་ནི་རྒྱན་བཞི། སྣང་བ་བརྒྱད་སྙིང་རྗེ་བཅུ་དྲུག །ལས་སུམ་ཅུ་རྩ་
གཉིས་ཏེ། ཡོངས་སུ་དག་པར་བྱ་བའི་ཡོན་ཏན་གྱི་ཆོས་ཀྱིས་སྦྱོང་བྱེད་བློ་ལྡན་བྱང་སེམས་ཀྱི་ཡོངས་
སྦྱོང་གི་ཆོས་དྲུག་ཅུའི་རབ་ཏུ་དབྱེ་བས་བསྟན་པ་ལས་རིག་པར་བྱའོ། །དེ་ལ་རྒྱན་བཞི་ནི། གཞན་
ལ་མི་གནོད་པ་ཚུལ་ཁྲིམས་ཀྱི་དང༌། བྱམས་པ་ཏིང་ངེ་འཛིན་གྱི་དང༌། ཐེ་ཙོམ་མེད་པ་ཤེས་རབ་
ཀྱི་དང་། དྲན་པ་མི་བརྗེད་པ་གཟུངས་གྱི་རྒྱན་དང་བཞིའོ། །སྣང་བ་བརྒྱད་ནི། དྲན་པ་དང་བློ་དང༌།
རྟོགས་པ་དང༌། ཆོས་དང༌། ཤེས་པ་དང༌། བདེན་པ་དང༌། མངོན་ཤེས་དང༌། སྒྲུབ་པའི་སྣང་བ་སྟེ་
བརྒྱད་དོ། །དེ་དག་ཀྱང་དོན་བརྒྱད་བརྒྱད་ཀྱི་སྒོ་ནས་མདོ་ལས་ཤེས་པར་བྱའོ། །སྙིང་རྗེ་བཅུ་དྲུག་
ནི༑ འཇིགས་ཚོགས་ལ་ལྟ་བ་ལ་སོགས་པའི་ལྟ་བ་སྣ་ཚོགས་ཅན་དང༌། གཙང་བདག་བདེ་དང་རྟག་
པར་ལྟ་བའི་ཕྱིན་ཅི་ལོག་དང་ལྡན་པ་དང༌། རྣམ་པར་ཤེས་པ་དང་ཕུང་པོ་གཞན་བཞི་ལ་ང་དང་ང་
ཡིར་འཛིན་པ་དང༌། འདོད་པ་ལ་འདུན་པ་དང་གནོད་སེམས་དང་རྒོད་འགྱོད་དང་གཉིད་རྨག་དང་
ཐེ་ཙོམ་སྟེ་སྒྲིབ་པ་ལྔ་དང་ལྡན་པ་དང་། གཟུགས་སོགས་སྐྱེད་མཆེད་དྲུག་གི་ཡུལ་ལ་ཆགས་པ་དང་།
ཆུང་བ་བས་བདག་ཁྱད་པར་དུ་འཕགས་ལ་མཉམ་པ་དང་མཉམ་མོ་སྙམ་དུ་ཁེངས་པ། མཉམ་པ་
བས་ཀྱང་བདག་ཁྱད་པར་དུ་འཕགས་སོ་སྙམ་པ། དེ་ལས་ཀྱང་བདག་དེ་ལྟར་འཕགས་སོ་སྙམ་པ།
ཉེར་ལེན་གྱི་ཕུང་བོ་ལྔ་ལ་བདག་གམ་བདག་གིར་བཟུང་ནས་ཁེངས་པ། ཡོན་ཏན་དང་མི་ལྡན་པ་
246



པོད་དང་པོ།
ཡེ་ཤེས་རྡོ་རྗེ། ། ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། །
ལ་བདག་ཡོན་ཏན་དང་ལྡན་ནོ་སྙམ་པ། ཡོན་ཏན་གྱི་ཁྱད་པར་ཐོབ་པར་བདག་གིས་ཐོབ་པོ་སྙམ་པ།
ཆོས་ཁྱད་པར་དུ་འཕགས་པ་བས་བདག་ཅུང་ཟད་དམན་ཏེ་འོན་ཀྱང་བདག་བཟང་ངོ་སྙམ་པ། ང་
རྒྱལ་དང་ཞེས་པ་ལ་སོགས་པ་རིམ་པ་བཞིན་དུ་སྦྱར་རོ། །ང་རྒྱལ་དང་ཆེ་བའི་དང་ང་རྒྱལ་ལས་ཀྱང་
ང་རྒྱལ་ངའོ་སྙམ་པའི་ང་རྒྱལ་དང་ལོག་པའི་ང་རྒྱལ་དང་མངོན་པའི་ང་རྒྱལ་དང་ཅུང་ཟད་སྙམ་པའི་
ང་རྒྱལ་སྟེ་ང་རྒྱལ་བདུན་དང་ལྡན་པ་དང༌། ཐེག་པ་གསུམ་གྱིས་འཕགས་པའི་ལམ་ལ་ཉམས་པ་
དང༌། སྲེད་པའི་ཁོལ་པོར་གྱུར་པས་བུ་དང་ཆུང་མ་སོགས་ཀྱི་དབང་དུ་བྱས་པས་རང་དབང་མེད་པ་
དང༌། མནར་སེམས་པའི་ཁོང་ཁྲོ་བ་དང་ལྡན་པ་དང་། གྲོགས་ངན་པ་སྡིག་པའི་གྲོགས་པོ་དང་ལྡན་
པ་དང་། ཆོག་མི་ཤེས་འཕགས་པའི་ཤེས་རབ་མེད་པ་དང་། རྒྱུ་འབྲས་ལ་བསྐུར་པ་འདེབས་པས་
རྟེན་འབྲེལ་ཟབ་མོ་མ་རྟོགས་པ་དང༌། བདག་ལྟ་བའི་བག་ལ་ཉལ་མ་སྤངས་པ་དང༌། ཕུང་པོ་ལྔའི་
བདག་ཉིད་ཀྱི་སྡུག་བསྔལ་བའི་ཁུར་དང་མ་བྲལ་བ་དང༌། བསླུ་བ་དང༌། དྲེགས་པའི་གཡོ་དང་ང་
རྒྱལ་ལ་སྤྱོད་པ་དང་། མཐོ་རིས་དང་ཐར་པ་ལ་ཉམས་པའི་སེམས་ཅན་དག་ལ་དམིགས་ནས་དེ་དག་
དང་བྲལ་བར་བྱ་བའི་ཕྱིར་ཆོས་བསྟན་པར་བྱའོ་སྙམ་དུ་དམིགས་པ་ནི་སྙིང་རྗེ་བཅུ་དྲུག་གོ །ལས་
སུམ་ཅུ་རྩ་གཉིས་ནི། གཏུ་མིག་གི་གཉིད་སད་པར་བྱེད་པ་དང༌། མོས་པ་དམན་པ་རྒྱ་ཆེན་པོ་ལ་
སྦྱོར་བ་དང་། ཆོས་མ་ཡིན་པ་འདོད་པ་ཆོས་འདོད་པ་ལ་སྦྱོར་བ་དང་། འཚོ་བ་མ་དག་པ་དེ་དག་པ་
ལ་དང་། ལྟ་བ་ངན་པ་དེ་ཡང་དག་པའི་ལྟ་བ་ལ་དང་། ཚུལ་མིན་ཡིད་ལ་བྱེད་པ་ཚུལ་བཞིན་ཡིད་ལ་
བྱེད་པ་ལ་དང༌། ལོག་པའི་ཆོས་ལ་གནས་པ་ཡང་དག་པའི་ཆོས་ལ་དང༌། ཕར་ཕྱིན་དྲུག་གི་མི་
མཐུན་ཕྱོགས་དང་ལྡན་པ་ཕར་ཕྱིན་དྲུག་ལ་འགོད་པ་དྲུག་དང་། ཐབས་མི་མཁས་པས་མཁས་པ་
ལ་དང༌། ཉོན་མོངས་ཅན་དེ་མེད་པ་ལ་དང་། དམིགས་པ་ཅན་དེ་མེད་པ་ལ་དང་། མ་དུལ་བ་དུལ་
བ་ལ་དང་། བྱས་པ་མི་གཟོ་བ་བྱས་པ་གཟོ་བ་དང༌། འདོད་པ་དང་སྲིད་པ་དང་ལྟ་བ་དང་མ་རིག་
པའི་ཆུ་བོ་བཞིར་ལྷུང་བ་དེ་ལས་ཐར་པ་ལ་དང་། བཀའ་བློ་མི་བདེ་བ་བདེ་བ་ལ་དང་། ཞེན་པ་མང་
བ་དེ་མེད་པ་ལ་དང་། འཕགས་པའི་ནོར་མེད་པ་ནོར་ལ་དང༌། ནད་པ་ནད་མེད་པ་ལ་དང༌། ཤེས་
པའི་སྣང་བ་དང་བྲལ་བ་སྣང་བ་ལ་དང་། ཁམས་གསུམ་མི་ཤེས་པ་ཤེས་པ་ལ་དང་། གཡོན་ཕྱོགས་
ཀྱི་ལམ་ལ་ཞུགས་པ་གཡས་ཕྱོགས་ལ་དང་། ལུས་དང་སྲོག་ལ་ཆགས་པ་དེ་ལ་མ་ཆགས་པ་ལ་དང༌།
247



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
དཀོན་མཆོག་དང་བྲལ་བ་དཀོན་མཆོག་གི་རིགས་མི་གཅོད་པ་ལ་དང་། ཆོས་ལ་ཉམས་པ་ཆོས་
འཛིན་པ་ལ་དང་། རྗེས་དྲན་དྲུག་ལ་ཉམས་པ་དྲན་པ་དྲུག་ལ་དང༌། ཉོན་མོངས་པས་བསྒྲིབས་པ་དེ་
མེད་པ་ལ་དང༌། མི་དགེ་བའི་ཆོས་དང་ལྡན་པ་དགེ་བའི་ཆོས་ལ་སྦྱོར་བའོ། །འདི་དག་ཀྱང་བྱ་བའི་
ཡུལ་སེམས་ཅན་མི་མཐུན་ཕྱོགས་དང་ལྡན་པ་རིགས་ཅིང་། བྱེད་པ་པོ་བྱང་སེམས་བདག་ཉིད་གཉེན་
པོ་དང་ལྡན་པར་རིགས་ནས། བྱ་བའི་ངོ་བོ་སེམས་ཅན་རྣམས་མི་མཐུན་ཕྱོགས་སྤང་ཞིང་གཉེན་པོ་
ལ་འགོད་པའོ། །དེ་ཡང་སྦྱོང་བྱེད་བསྟན་པས་སྦྱང་བྱ་ཁམས་བསྟན་པར་འགྱུར་ཏེ་སྦྱང་བྱ་མེད་ན་
དེ་ཡོངས་སུ་སྦྱོང་བ་མི་འཐད་པའི་ཕྱིར་རོ། །དེ་སྐད་དུའང་། ཁམས་ཡོད་ན་ནི་ལས་བྱས་པས། །ས་
ལེ་སྦྲམ་ནི་མཐོང་འགྱུར་ཏེ། །ཁམས་མེད་པར་ནི་ལས་བྱས་པས། །ཉོན་མོངས་འབའ་ཞིག་བསྐྱེད་
པར་ཟད། །ཅེས་ཆོས་དབྱིངས་བསྟོད་པ་ལས་གསུངས་ཤིང་། མདོ་ལས་ཀྱང་། ཇི་ལྟར་རྡོའི་ཕྱེ་མ་
ལ༑ ༑ས་ལེ་སྦྲམ་ནི་མི་མཐོང་པ། །ཡོངས་སུ་སྦྱངས་པས་དེ་མཐོང་བཞིན། །འཇིག་རྟེན་ན་ནི་དེ་
བཞིན་གཤེགས། །ཞེས་གསུངས་སོ། །འཁོར་ལོ་གསུམ་གྱིས་ཁམས་སྦྱོང་ཚུལ་གྱི་མདོ་ནི་འོག་ཏུ་
འཆད་དོ། །རྡོ་རྗེའི་གནས་ཕྱི་མ་གསུམ་ནི་རྒྱལ་བ་སངས་རྒྱས་ཀྱི་ཆོས་ཀྱི་དབྱེ་བ་བརྒྱད་ཅུ་བསྟན་པ་
ལས་རིག་པར་བྱ་སྟེ། དེ་ཡང་དབྱིངས་བསྟན་པའི་རྗེས་སུ་བྱང་ཆུབ་ཆེན་པོའི་སྙིང་རྗེའི་རྣམ་པ་བཅུ་
དྲུག་བསྟན་པས་བྱང་ཆུབ་གསལ་བར་མཛད་དེ། བཅུ་དྲུག་ནི། འཇིག་ལྟ་དང་ཡང་དག་མིན་རྟོག་
མེད་པས་རྩ་བ་དང་གནས་མེད་པའི་བྱང་ཆུབ་དང༌། དེ་བཞིན་དུ་ནང་གི་ཆོས་རྣམས་སྟོང་ཞིང་ཕྱི་
རོལ་ཀྱི་ཡུལ་ལ་མི་རྒྱུག་པ་ཞི་བ་ཉེ་བར་ཞི་བའི་དང༌། ནམ་མཁའ་དང་མཉམ་ཞིང་ཉོན་མོངས་མེད་
པས་རང་བཞིན་གྱིས་འོད་གསལ་བའི་དང་། ཆོས་ཐམས་ཅད་མི་འཛིན་མི་འདོར་བ་བླང་དོར་མེད་
པའི་དང༌། མིག་སོགས་ཀྱིས་མི་དམིགས་ཤིང་གཟུགས་སོགས་ཡང་དག་པར་མི་མཐོང་བས་མཚན་
མ་དང་དམིགས་པ་མེད་པའི་དང༌། ཁམས་གསུམ་པའི་སྤྱོད་ཡུལ་མིན་པའི་འདས་པ་སོགས་ལ་
སེམས་དང་རྣམ་ཤེས་དང་ཡིད་ལ་བྱེད་པ་གསུམ་མི་འཇུག་པ་འཁོར་གསུམ་ཡོངས་སུ་དག་པ་དུས་
གསུམ་མཉམ་པ་ཉིད་ཀྱི་དང༌། རྣམ་ཤེས་དྲུག་གི་ཤེས་བྱ་མ་ཡིན་ཞིང་སྐྱེ་འཇིག་གནས་གསུམ་དང་
བྲལ་བ་དང༌། ལུས་མེད་ཅིང་འདུས་མ་བྱས་པའི་དང༌། དེ་བཞིན་ཉིད་དབྱེར་མེད་པ་དང་ཆོས་ཀྱི་
དབྱིངས་གནས་མེད་པས་དབྱེར་མེད་པ་དང་གནས་པ་མེད་པའི་དང༌། ལུས་བེམ་པོ་དང་སེམས་སྒྱུ་
248



པོད་དང་པོ།
ཡེ་ཤེས་རྡོ་རྗེ། ། ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། །
མ་ལྟ་བུ་ཡིན་པས་ཡུལ་དུ་ལྟ་མི་ནུས་པས་ལུས་དང་སེམས་ཀྱི་ཡུལ་མ་ཡིན་པའི་དང་། མིག་ཤེས་
ལ་སོགས་པས་བཟུང་དུ་མེད་ཅིང་གཟུགས་ལ་སོགས་པ་མི་དམིགས་པས་བཟུང་དུ་མེད་པ་དང་
གཞི་མེད་པའི་དང་། ཆོས་ཐམས་ཅད་སྟོང་ཞིང་བྱང་ཆུབ་དང་ཚུལ་གཅིག་པ་སྟོང་པ་ཉིད་ཀྱི་དང༌།
གང་ཡང་ཡོངས་སུ་གྲུབ་པ་མེད་ཅིང་མཉམ་པའང་མ་ཡིན་མི་མཉམ་པའང་མ་ཡིན་པ་ནམ་མཁའ་
དང་མཉམ་པའི་དང༌། གཟུགས་ལ་སོགས་པ་ཇི་ལྟ་བར་བྱང་ཆུབ་སྟེ་དེ་བཞིན་ཉིད་ལས་མི་འདའ་
བ་ཇི་ལྟ་བ་བཞིན་གྱི་གནས་ཀྱི་དང༌། དགེ་བའི་ཆོས་ཐམས་ཅད་རྩོམ་ཡང་དམིགས་པ་མེད་པ་རྣམ་
པ་ལ་འཇུག་པ་དང་རྣམ་པ་མེད་པ་ལ་འཇུག་པའི་དང་། འདོད་པ་དང་སྲིད་པ་དང་ལྟ་བ་དང་མ་རིག་
པའི་ཟག་པ་དང་འདོད་པ་དང་སྲིད་པ་དང་བདག་ཏུ་ལྟ་བ་དང་ཚུལ་ཁྲིམས་བརྟུལ་ཞུགས་ཀྱི་ཉེ་བར་
ལེན་པ་མེད་པས་ཟག་པ་དང་ཉེ་བར་ལེན་པ་མེད་པའི་དང༌། སྟོང་པ་ཉིད་མཚན་མ་མེད་པ་དང་
སྨོན་པ་མེད་པས་དག་པ་དང་དྲི་མ་མེད་པ་དང་ཉོན་མོངས་པ་མེད་པའི་བྱང་ཆུབ་སྟེ། དེ་དག་ཏུ་
མངོན་པར་བྱང་ཆུབ་ནས་མ་རྟོགས་པ་རྣམས་ལ་སྙིང་རྗེ་ཆེན་པོ་འཇུག་གོ །དེའི་རྗེས་སུ་སྟོབས་བཅུ་
ལ་སོགས་པའི་ཡོན་ཏན་སུམ་ཅུ་རྩ་གཉིས་དང་དེ་དག་གིས་ལས་སུམ་ཅུ་རྩ་གཉིས། ལས་དང་ལས་
ཅན་ལྷན་ཅིག་ཏུ་བསྟན་པས་རིམ་པ་ལྟར་ཡོན་ཏན་དང་འཕྲིན་ལས་གསལ་བར་མཛད་དོ། ། །
གསུམ་པ་གོ་རིམ་ངེས་པའི་ཚུལ་ནི། འདི་ལྟར་ཆོས་ཐམས་ཅད་མཉམ་པ་ཉིད་དུ་མངོན་པར་རྫོགས་
པར་སངས་རྒྱས་པ་ལས་ཟབ་པ་དང་རྒྱ་ཆེ་བའི་ཆོས་ཀྱི་འཁོར་ལོ་ལེགས་པར་བསྐོར་བ་འབྱུང་ཞིང་། །
ཆོས་བསྟན་པ་ལས་ནི་བསྟན་པ་ལྟར་བསྒྲུབ་པའི་འཕགས་པའི་ཚོགས་མཐའ་ཡས་པ་འབྱུང་ལ།
ཚོགས་དགེ་འདུན་དུ་གྱུར་པ་ལས་རང་གི་སྙིང་པོ་ཡེ་ཤེས་ཀྱི་ཁམས་སྒྲིབ་པ་ཅི་རིགས་པས་དག་པ་
ཐོབ་ཅིང༌། དེའི་མཐར་སྙིང་པོ་ཡེ་ཤེས་དེ་ཉིད་སྒྲིབ་པ་ཐམས་ཅད་དང་བྲལ་བ་ཐོབ་ཅིང་མངོན་དུ་
གྱུར་པ་ནི་བྱང་ཆུབ་མཆོག་ཡིན་ནོ། །དེ་ཡང་དམན་པའི་བྱང་ཆུབ་ལས་མཆོག་ཡིན་བྱང་ཆུབ་མཆོག་
ཅེས་པ་སྟེ་དེ་ནི་ལྡན་གཞིའོ། །དེ་ལྟ་བུའི་བྱང་ཆུབ་དེ་ལ་སྟོབས་བཅུ་དང་སོགས་ཀྱིས་བསྡུས་པ་མི་
འཇིགས་པ་དང་མ་འདྲེས་པའི་ཡོན་ཏན་གྱི་ཆོས་རྣམས་དང་ལྡན་པ་དེའི་ནུས་པས་གདུལ་བྱར་གྱུར་
པའི་སེམས་ཅན་ཀུན་ཀྱི་དོན་བྱེད་པའི་ཕྲིན་ལས་ཀྱི་ཆོས་རྣམས་དང་ལྡན་པར་འབྱུང་སྟེ་དེ་གཉིས་ནི་
ལྡན་ཆོས་སོ། །དེ་ལྟ་ན་དོན་བདུན་པོའི་གོ་རིམ་ནི་དེ་ལྟར་དུ་ངེས་སོ། །ཡང་ན་ཚོགས་ཀྱིས་མཚོན་
249



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
པ་དཀོན་མཆོག་གསུམ་གྱིས་རྐྱེན་བྱས་པ་ལས་ཁམས་སད་པ་ཐོབ་པར་བསྟན་པས་མྱང་འདས་ཀྱི་
འཁོར་ལོ་ཟིན་པ་ཡིན་ལ། སྙིང་པོ་ཡེ་ཤེས་ནི་ཆོས་སྐུ་སྟེ་དེའི་ཁམས་ནི་རྒྱུའི་རིགས་ཡིན་ནོ། །ཞེས་
མཁྱེན་རབ་ནམ་མཁའ་དང་མཉམ་པ་ཕྱ་པ་)དག་གསུང་ངོ༌། །དཔྱད་པར་བྱའོ། ། ན་
གཉིས་པ་ཡན་ལག་རྒྱས་པར་བཤད་པ་ལ་གཉིས་ཏེ། འབྲས་བུ་དཀོན་མཆོག་གསུམ་དང༌།
སྒྲུབ་བྱེད་རྒྱུའི་རིགས་གཏན་ལ་དབབ་པའོ། ། །
དང་པོ་ལ་གཉིས་ཏེ། དཀོན་མཆོག་གསུམ་སོ་སོའི་ངོ་བོ་ངོས་བཟུང་། དཀོན་མཆོག་གསུམ་
ཐུན་མོང་དུ་གཏན་ལ་དབབའོ། །
དང་པོ་ལ་གསུམ་སྟེ། སངས་རྒྱས་དང་། ཆོས་དང༌། དགེ་འདུན་དཀོན་མཆོག །དང་པོ་ལ་གསུམ་
སྟེ༑ དོན་བསྟན། ཐ་སྙད་གདགས་པ། དོན་དང་ཐ་སྙད་སྦྱར་བའོ། །
དང་པོ་ནི། འདུད་དོ་ཞེས་དྲང་ངོ༌། །གང་ལ་ན་ཁྱད་པར་དྲུག་གམ་གཉིས་དང་ལྡན་པ་གང་ཞིག་
ཡིན་པ་དེ་ལའོ། །དེ་ལ་གང་ཞིག་ཅེས་པ་སྤྱི་སྒྲ་ཡིན་ཡང་ཁྱད་པར་གྱི་ཆོས་དང་འབྲེལ་པར་སངས་
རྒྱས་ཏེ་འོག་མ་རྣམས་སུའང་དེ་བཞིན་དུ་ཤེས་པར་བྱའོ། །འདིར་གཉིས་ཏེ། རང་དོན་དང་། གཞན་
དོན་གྱི་ཡོན་ཏན་ནོ། །
དང་པོ་ལ་ཁྱད་པར་གསུམ་ལས། དང་པོ་འདུས་མ་བྱས་པའི་ཁྱད་པར་ནི། འདུས་བྱས་ཀྱི་མཚན་
ཉིད་ཐོག་མར་སྐྱེ་བ་དང་སྐྱེ་འགག་གཉིས་ཀྱི་དབུས་སྐད་ཅིག་གནས་པ་དང་མཐའ་མར་འགག་པ་
རྣམས་མེད་པའོ། ། །
གཉིས་པ་ལྷུན་གྱིས་གྲུབ་པའི་ཁྱད་པར་ནི། སྤྲོས་པ་དང་རྣམ་པར་རྟོག་པ་ཐམས་ཅད་ཉེ་བར་
ཞི་བ་སྟེ། དེ་ཡང་སྤྲོས་པ་ནི་ཡོད་མེད་སོགས་མཐའ་བརྒྱད་དམ་ཉོན་སྒྲིབ་ཡིན་ལ་རྟོག་པ་ནི་ཡོད་
མེད་སོགས་སུ་རྟོག་པའམ་ཤེས་བྱའི་སྒྲིབ་པའོ། ། །
གསུམ་པ་གཞན་གྱི་རྐྱེན་གྱིས་མི་རྟོགས་པའི་ཁྱད་པར་ནི། སངས་རྒྱས་ཀྱི་ཉིད་ཀྱིས་གཞན་གྱི་
སྒྲ་དང་རྟགས་ལས་མ་ལྟོས་པར་སོ་སོར་རང་རིག་པའི་རང་འབྱུང་གི་ཡེ་ཤེས་ཀྱིས་རྣམ་པར་སྟེ་
རྫོགས་པར་སངས་རྒྱས་ཤིང་རྟོགས་པར་བྱ་བའོ། །
གཉིས་པ་ལའང་ཁྱད་པར་གསུམ་ལས། དང་པོ་མཁྱེན་པའི་ཡེ་ཤེས་ཀྱི་ཁྱད་པར་ནི་བཤད་མ་
25



ཡེ་ཤེས་རྡོ་རྗེ།
ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། པོད་དང་པོ།
ཐག་པའི་ཁྱད་པར་གསུམ་པོ་དེ་གཞན་ལ་མ་ཐོས་པར་རང་འབྱུང་གི་ཡེ་ཤེས་ཀྱིས་བརྗོད་དུ་མེད་
པའི་རང་བཞིན་དུ་མངོན་པར་རྫོགས་སངས་རྒྱས་པ་སྟེ་རྟོགས་པའོ། ། །
གཉིས་པ་བརྩེ་བའི་ཁྱད་པར་མི་སྟོན་པར་བྱེད་ཅེས་སྦྱར་རོ། །གང་ན་འཇིགས་པ་མེད་ཅིང་
རྟག་པའི་ལམ་མོ། །འཇིག་རྟེན་ལས་འདས་པས་ན་འཁོར་བའི་འཇིགས་པ་མེད་ཅིང་འཁོར་བར་
ཕྱིར་མི་ལྡོག་པས་ན་རྟག་པ་སྟེ་གཞི་མཐུན་ནོ། །དགོས་པ་ནི་དེ་ལྟ་བུ་མ་རྟོག་པ་རྣམས་ཀྱིས་རྟོགས་
པར་བྱ་བའི་ཕྱིར་དུའོ། །དུས་ནི་རང་ཉིད་སངས་རྒྱས་པར་གྱུར་པའི་རྗེས་དེ་ནས་ནི་འོ། །
གསུམ་པ་ནུས་པའི་ཁྱད་པར་ནི། གཅོད་པར་མཛད་ཅེས་དྲང་ངོ༌། །གང་ན་སྡུག་བསྔལ་མྱུ་གུ་འོ། །
དེ་ཡང་མངལ་དུ་ཐོག་མར་ཆགས་པ་ནས་བཟུང་སྟེ་མིང་དང་གཟུགས་ཀྱིས་བསྡུས་པའི་ཉེར་ལེན་གྱི་
ཕུང་པོ་ནི་སྡུག་བསྔལ་ཡིན་ལ། དེ་ཉིད་འབྲས་བུ་མངོན་པར་འགྲུབ་པས་མྱུ་གུ་སྟེ་གཞི་མཐུན་ནོ། །
གང་གིས་ན་སངས་རྒྱས་ཀྱིས་སོ། །ཐབས་གང་གིས་ན་མཁྱེན་པ་དང་བརྩེ་བ་རལ་གྲི་ལྟ་བུ་དེ་བསྣམས་
པ་ལ་བརྟེན་ནས་སོ། །ཡང་འཇིགས་པར་མཛད་ཅེས་དྲང་ངོ༌། །གང་ན་མཐོང་སྤངས་སུ་གྱུར་པའི་
འཇིག་ལྟ་སོགས་ལྟ་བ་ངན་པ་སྣ་ཚོགས་པ་ནི་ཐིབས་པོ་ནགས་ལྟ་བུ་རྣམས་ཀྱིས་ཡོངས་སུ་བསྐོར་
བ་སྟེ་དེའི་ནང་དུ་ཆུད་པའི་ཐེ་ཙོམ་གྱི་རྩིག་པ་བརྟན་པོའོ། ཐིབས་པོ་ནི་མང་ལ་སྤང་དཀའ་བའི་དོན་
ནོ༑ ༑ཐབས་གང་གིས་ན་མཁྱེན་པའི་ཡེ་ཤེས་དང་བརྩེ་བའི་ཐུགས་རྗེ་དབང་པོའི་རྡོ་རྗེ་མཆོག་ལྟ་བུ་
བསྣམས་པ་ཡིས་སོ། །དེ་ཡང་གྲོལ་བའི་ཐབས་རང་གི་མཁྱེན་ནས་བརྩེ་བས་བསྟན་པའི་སྒོ་ནས་གདུལ་
བྱའི་སྡུག་བསྔལ་རྒྱུ་བཅས་བཟློག་པ་ཡིན་གྱི་མཐུ་དང་དམ་པ་སྦྱིན་པ་ལྟ་བུ་ནི་མ་ཡིན་ནོ། །འདིར་
མཐོང་སྤང་གཙོ་བོར་བསྟན་པ་ནི་འཁོར་བའི་རྒྱུའི་གཙོ་བོའི་ཡིན་པའི་ཕྱིར་ལ། འཇོམས་ཚུལ་ཡང་
ཉོན་མོངས་བཅོམ་པའི་སྒོ་ནས་སྡུག་བསྔལ་འཇོམས་པ་ཡིན་གྱི་གཞན་དུ་ན་ཀུན་འབྱུང་མ་སྤངས་
པར་སྡུག་བསྔལ་མི་ལྡོག་པའི་ཕྱིར་རོ། ། སྤྲོས་པར་ཡོད་དེ་ཡི་གེས་འཇིགས་སོ། །ཅིག་ཅེས་པ་ནི་
ཟླ་མེད་པར་སྟོན་པའོ། །འགྱུར་ཁ་ཅིག་ཏུ་ཅིང་ཞེས་པར་བསྒྱུར་ཏེ་དེ་ལྟ་ན་རིམ་པ་སྟོན་པའོ། །
གཉིས་པ་ཐ་སྙད་གདགས་པ་ནི། རྒྱུ་རྐྱེན་གྱིས་འདུས་ལ་བྱས་ཤིང༌། འཕྲིན་ལས་ལྷུན་གྱིས་
གྲུབ་པ་དང་གཞན་གྱི་སྒྲ་དང་རྟགས་ཀྱི་རྐྱེན་གྱིས་རྟོགས་པར་བྱ་བ་མིན་པ་གསུམ་ནི་རང་དོན་ཡིན་
ཏེ་རང་ཉིད་རྣམ་པར་གྲོལ་བའི་ཕྱིར་རོ། །གཞན་དོན་གྱི་རྒྱུ་མཁྱེན་པའི་ཡེ་ཤེས་དང་། རྐྱེན་བརྩེ་
25



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
བའི་ཐུགས་རྗེ་དང༌། ངོ་བོ་ནུས་པ་འཕྲིན་ལས་ཏེ་དེ་གསུམ་དང་ལྡན་པ་ནི་གཞན་དོན་ཏེ་གཞན་
གྲོལ་བར་བྱེད་པའི་ཕྱིར་རོ། །དེ་ལྟ་བུའི་དོན་གཉིས་ཕུན་སུམ་ཚོགས་པ་དང་ལྡན་པ་ནི་སངས་
རྒྱས་དཀོན་མཆོག་ཉིད་ཡིན་ནོ། །དེ་ལ་རང་དོན་ནི་ཆོས་སྐུ། མཁྱེན་བརྩེ་ལོང་སྐུ། ནུས་པ་སྤྲུལ་
སྐུའོ་ཞེས་ཐམས་ཅད་མཁྱེན་པ་རྔོག་ལོས་གསུངས་ངོ་༌། །
གསུམ་པ་དོན་དང་ཐ་སྙད་སྦྱར་བ་ནི། དོན་དམ་པའི་སངས་རྒྱས་དཀོན་མཆོག་ཆེན་པོ། རྒྱུ་
རྐྱེན་གྱིས་འདུས་མ་བྱས་པ་ཡིན་ཏེ། ཐོག་མར་སྐྱེ་བ་དབུས་གནས་པ་མཐའ་མར་འགོག་པ་སྟེ་འདུས་
བྱས་ཀྱི་ཆོས་དེ་རྣམས་མེད་པའི་རང་བཞིན་ཅན་ཡིན་པའི་ཕྱིར་རོ། །ཁྱབ་པ་ཡོད་དེ་འདུས་བྱས་
ཐམས་ཅད་དེ་གསུམ་ལས་མ་འདས་པས་སོ། །འདིས་ནི་རང་བཞིན་རྣམ་དག་བསྟན་ནོ། །ཡང་དེ་
ཆོས་ཅན་རང་གི་ངོ་བོའམ་འཕྲིན་ལས་ལྷུན་གྱིས་གྲུབ་པ་ཡིན་ནོ། །ཞེས་བྱ་བར་བརྗོད་དེ། སྤྲོས་
པ་དང་རྣམ་རྟོག་ཐམས་ཅད་ཉེ་བར་ཞི་བ་ཆོས་ཀྱི་སྐུའི་བདག་ཉིད་ཅན་ཡིན་པའི་ཕྱིར་རོ། །ཉན་ཐོས་
ཀྱི་ལྷག་མེད་ཀྱི་མྱང་འདས་ལས་ཁྱད་པར་དུ་བྱ་བའི་ཕྱིར་ཆོས་ཀྱི་སྐུ་སྨོས་སོ་ཞེས་མཁས་པའི་དབང་
ཕྱུག་ཕྱ་བ་གསུང་ངོ༌། །དེ་ཆོས་ཅན། གཞན་གྱིས་བརྗོད་པ་ལ་སོགས་པའི་རྐྱེན་ཀྱིས་རྟོགས་པར་བྱ་
བ་མིན་པ་ཡིན་ཏེ། སོ་སོ་རང་གིས་རིག་པའི་ཡེ་ཤེས་ཀྱི་རྟོགས་པར་བྱ་བ་ཡིན་པའི་ཕྱིར་རོ། །ཡང་སངས་
རྒྱས་ཆོས་ཅན། མཁྱེན་པའི་ཡེ་ཤེས་དང་ལྡན་པ་ཡིན་ཏེ། བཤད་མ་ཐག་པ་དེ་ལྟར་འདུས་མ་བྱས་
པ་སོགས་རྣམ་པ་གསུམ་པོ་རང་རིག་པའི་ཡེ་ཤེས་ཀྱིས་རྟོག་པའི་ཕྱིར་རོ། །དེ་ཆོས་ཅན། ཐུགས་
བརྩེ་བ་དང་ལྡན་ཏེ། གདུལ་བྱ་རྣམས་ཀྱིས་ཁམས་རྟོགས་པར་བྱ་བའི་ཕྱིར་ཇི་ལྟར་འོས་པར་འཇིག་
རྟེན་ལས་འདས་པའི་ལམ་སྟོན་པའི་ཕྱིར་ནའོ། །དེ་ཆོས་ཅན། ནུས་པ་སྟེ་འཕྲིན་ལས་ཕུན་སུམ་
ཚོགས་པ་དང་ལྡན་ཏེ། ཡེ་ཤེས་དང་ཐུགས་རྗེ་གཉིས་པོ་ཡི་སྟོབས་ཀྱིས་སེམས་ཅན་རྣམས་ཀྱི་ཉེ་
ལེན་གྱི་ཕུང་པོ་དང་། དེའི་རྒྱུ་ཐེ་ཙོམ་སོགས་ཉོན་མོངས་པ་སྟེ་ཀུན་འབྱུང་མཐའ་དག་སྤོང་བའི་ཕྱིར་
རོ༑ ༑དེ་ལ་ཡོན་ཏན་དང་པོ་གསུམ་གྱིས་ནི་རང་དོན་འགྲུབ་པ་ཡིན་ལ། དེ་ནི་གཞན་འདྲེན་པའི་
ཚིག་སྟེ། ཡེ་ཤེས་སོགས་ཕྱི་མ་གསུམ་གྱིས་ནི་གཞན་དོན་འགྲུབ་པ་ཡིན་ནོ། །འདིར་མཁས་པའི་
མཁས་པ་ཕྱ་པའི་ཞལ་སྔ་ནས། གཞན་གྱི་རྐྱེན་གྱིས་རྟོགས་མིན་པས་ནི་སྣང་མེད་ཀྱི་ཤེས་རབ་དང་།
མཁྱེན་པ་ནི་སྣང་བཅས་ཀྱི་ཡེ་ཤེས་ཡིན་ལ། དེ་ལྟར་རྣམ་གསུམ་ཞེས་པའང་གོང་མའི་དོན་བསྡུས་
252



ཡེ་ཤེས་རྡོ་རྗེ།
པོད་དང་པོ།
ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། །
ཡིན་གྱི་རྟོགས་བྱ་ངོས་འཛིན་པ་མིན་ནོ། ། གཞན་དུ་ན་ཤེས་རབ་དང་ཡེ་ཤེས་ཁྱད་པར་མེད་པར་
འགྱུར་རོ་ཞེས་གསུངས་ཡང་འགྲེལ་པའི་དགོངས་པ་ཅུང་ཟད་མིན་པར་གོའོ་འདི་དག་ལུང་དང་སྦྱར་
བ་ནི་འགྲེལ་པར་ཤེས་པར་བྱའོ། །
གཉིས་པ་ཆོས་དཀོན་མཆོག་ལ་གསུམ་སྟེ། དོན་བསྟན། ཐ་སྙད་གདགས། དོན་དང་ཐ་སྙད་
སྦྱར་བའོ། །་་་་་་
དང་པོ་ནི། འདུད་དོ་ཞེས་དྲང་ངོ༌། །གང་ལ་ན་ཁྱད་པར་དྲུག་གམ་གཉིས་དང་ལྡན་པའི་ཆོས་
དཀོན་མཆོག་གང་ཞིག་ཡིན་པ་དེ་ལའོ། །འདིར་གཉིས་ཏེ། འགོག་བདེན་དང་། ལམ་བདེན་ནོ། །
དང་པོ་ལ་ཁྱད་པར་གསུམ་ལས། དང་པོ་བསམ་དུ་མེད་པའི་ཁྱད་པར་ལ་གསུམ་ལས། དང་
པོ་ནི། འགོག་བདེན་ཆོས་ཅན། མཐར་འཛིན་ཅན་གྱི་བློས་བསམ་དུ་མེད་པ་ཡིན་ཏེ། མཐར་འཛིན་
ཅན་གྱི་བློས་མེད་པ་དང་ཡོད་པ་དང་གཉིས་ག་དང་གཉིས་མིན་གང་དུ་ཡང་བརྟག་པར་མི་ནུས་པའི་
ཕྱིར་རོ། །ཁྱབ་པ་ཡོད་དེ་མཐར་འཛིན་ཅན་གྱིས་བསམ་པ་ལ་དེ་བཞི་གང་རུང་གཅིག་ཏུ་རྟོག་དགོས་
པའི་ཕྱིར། དེ་དག་སྒྲུབ་པ་ནི། དེ་ཆོས་ཅན། མཐར་འཛིན་ཅན་གྱིས་མེད་པར་བརྟག་མི་ནུས་ཏེ་མེད་
པ་མིན་པའི་ཕྱིར་རོ། །དེ་ཡང་འཕགས་པ་རྣམས་ཀྱི་སོ་སོར་རང་རིག་པའི་སྤྱོད་ཡུལ་དུ་ཡོངས་སུ་
གྲུབ་པའི་བདག་ཉིད་དུ་ཡོད་པའི་ཕྱིར་ཏེ། དུས་ཀྱི་འཁོར་ལོ། ཐམས་ཅད་མེད་པ་ནི་མ་ཡིན་ཏེ།
རྣལ་འབྱོར་པའི་རང་རིག་པའི་ཕྱིར་རོ་ཞེས་སོ། །དེ་ཆོས་ཅན། དེས་མཐའ་གཅིག་ཏུ་ཡོད་པར་ཡང་
བརྟག་པར་མི་ནུས་ཏེ་སྤྲོས་པའི་ཆོས་གང་དུ་ཡང་མེད་པ་མིན་པའི་ཕྱིར་ཏེ་ཀུན་རྫོབ་ཐམས་ཅད་
ལས་འདས་པའི་ཕྱིར་རོ། །འདི་གཉིས་ནི། མདོ་སྡེ་རྒྱན་ལས། ཡོད་མིན་མེད་མིན་ཞེས་དང༌། འདི་
ཉིད་དུའང༌། གློ་བུར་དག་གིས་ཁམས་སྟོང་གི་ཞེས་སོགས་དང་མཐུན་པར་བཤད་པ་ཡིན། ཡང་དེ་
ཆོས་ཅན། དེས་ཡོད་མེད་གཉིས་གར་ཡང་བརྟག་པར་མི་ནུས་ཏེ། ཡོད་མེད་གཉིས་གར་གྲུབ་པ་མ་
ཡིན་པའི་ཕྱིར་ཏེ་ཡོད་མེད་ཕན་ཚུན་འགལ་བས་སོ། །དེ་ཆོས་ཅན། དེས་ཡོད་མེད་ལས་གཞན་དུའང་
བརྟག་པར་ཡང་མི་ནུས་ཏེ་མཐར་འཛིན་ཅན་གྱི་བརྟག་པའི་ཡུལ་མ་ཡིན་པའི་ཕྱིར་རོ། །དེས་ན་
གཞུང་འདི་དག་གི་དགོངས་པ་ཡོད་མེད་ལས་འདས་པའི་ཚུལ་ནི་དེ་ལྟར་ཡིན་པར་གཞུང་གི་ཆ་དུ་
མ་ལས་དཔྱད་པས་ཤེས་སོ། །རྟགས་གཉིས་པ་ནི། དམ་བཅའ་སྔར་བཞིན་ལས་རྟགས་ནི། ངག་
25a



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
གི་ཡུལ་ལས་འདས་པས་ངེས་པའི་ཚིག་དང་བྲལ་བ་བརྗོད་དུ་མེད་པའི་བདག་ཉིད་ཡིན་པའི་ཕྱིར་
རོ༑ ༑དེ་ཡང་བརྗོད་དུ་མེད་པའི་དོན་ནི་དངོས་སུ་བརྗོད་དུ་མེད་པ་ཙམ་ལ་མི་བྱ་སྟེ་བུམ་པ་ལ་སོགས་
པ་རང་མཚན་གྱི་དངོས་པོ་རྣམས་ལ་ཧ་ཅང་ཐལ་བའི་ཕྱིར་རོ། །དེས་ན་རྟོག་པས་ཞེན་ནས་ཀྱང་བརྗོད་
པར་བྱ་བ་མ་ཡིན་པ་སྟེ་སྤྲོས་པ་ཐམས་ཅད་ལས་ཤིན་ཏུ་འདས་པའི་ཕྱིར་རོ། །དབུ་མ་རྩ་བར། བརྗོད་
པར་བྱ་བ་ལྡོག་པ་སྟེ། །སེམས་ཀྱི་སྤྱོད་ཡུལ་ལྡོག་པས་སོ། །ཞེས་གསུངས་སོ། རྟགས་གསུམ་པ་ནི།
ཡང་དམ་བཅའ་སྔར་བཞིན་ལས། འཕགས་པ་རྣམས་ཁོ་ནས་སོ་སོ་རང་གིས་རིགས་པར་བྱ་བ་ཡིན་
པའི་ཕྱིར་རོ། །རྟགས་འདི་གསུམ་གྱིས་ནི་རང་བཞིན་རྣམ་དག་གི་འགོག་བདེན་བསྟན་ལ་ཁྱད་པར་
འོག་མ་གཉིས་ནི་གློ་བུར་དྲི་བྲལ་ལོ། །ཁྱད་པར་གཉིས་པ་གཉིས་སུ་མེད་པ་དང་། ཁྱད་པར་གསུམ་
པ་རྟོག་པ་མེད་པ་ནི་རིམ་པ་ལྟར་འབྲས་བུ་ལས་དང་ཉོན་མོངས་པ་གཉིས་ཞི་བ་དང༌། རྒྱུ་ཚུལ་མིན་
ཡིད་བྱེད་དམ་དངོས་པོར་མངོན་པར་ཞེན་པ་ཞི་བའོ། །
གཉིས་པ་ལམ་བདེན་ནི། ལམ་གྱི་བདེན་པའི་དམ་པའི་ཆོས་ནི་ཉི་མ་དང་འདྲ་སྟེ། ཉི་མ་ངོ་བོ་
དག་པ་དང་གཟུགས་གསལ་བ་དང་མུན་པའི་གཉེན་པོ་བྱེད་པ་ལྟར། རང་གི་ངོ་བོ་ལ་ཉོན་མོངས་
པའི་དྲི་མ་མེད་པས་དག་པ་དང་། ཤེས་སྒྲིབ་དང་བྲལ་བས་ཤེས་བྱའི་རྣམ་པ་ཐམས་ཅད་ལ་མཁྱེན་
པའི་ཡེ་ཤེས་ཀྱི་འོད་ཟེར་གྱི་སྣང་བ་བསམ་གྱིས་མི་ཁྱབ་པ་དང་ལྡན་པས་གསལ་བ་དང་། དམིགས་
པར་བྱ་བའི་ཡུལ་ཀུན་ལ་དམིགས་ནས་རྣམ་པ་སྡུག་པ་ལ་ཆགས་པ་དང་མི་སྡུག་པ་ལ་ཁྲོ་ཞིང་སྡང་
བ་དང་བར་མ་ལ་རྨོངས་ཤིང་གཏུ་མིག་པའི་རབ་རིབ་སྟེ་དུག་གསུམ་པོ་མུན་པ་དང་འདྲ་བ་རྣམས་
རྣམ་པར་ཏེ་ལེགས་པར་འཇོམས་པར་མཛད་པས་གཉེན་པོར་གྱུར་པ་ཡིན་པའི་ཕྱིར་རོ། །འདིར་
བཤད་པའི་ལམ་བདེན་ནི་མཐོང་སྒོམ་གྱི་ཡེ་ཤེས་ལ་འགྲེལ་པར་འཆད་དོ། །
གཉིས་པ་ཐ་སྙད་གདགས་པ་ལ་གཉིས་ཏེ། ཐུན་མོང་དུ་བསྟན། ཕྱེ་སྟེ་བསྟན་པའོ། །དང་པོ་ནི།
བསམ་དུ་མེད་པ་དང་གཉིས་སུ་མེད་པ་དང་རྟོག་པ་མེད་པའི་ཁྱད་པར་གསུམ་ཉིད་ཀྱིས་ནི་གང་ཞིག་
ཆགས་པ་དང་བྲལ་བ་འགོག་བདེན་བསྟན་ལ། དག་པ་དང་གསལ་བ་དང་གཉེན་པོའི་ཕྱོགས་ཏེ་ཁྱད་
པར་གསུམ་ཉིད་ཀྱིས་ནི་གང་གིས་ཆགས་པ་དང་བྲལ་བར་བྱེད་པ་ལམ་བདེན་བསྟན་ཏེ། དེ་ལྟར་ན་
རྣམ་བྱང་གི་བདེན་པ་གཉིས་ཀྱིས་མཚན་ཉིད་དེ་རང་བཞིན་ཅན་དེ་ཆོས་དཀོན་མཆོག་ཡིན་ནོ། །
254



ཡེ་ཤེས་རྡོ་རྗེ།
z
ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། པོད་དང་པོ།
གཉིས་པ་ནི། འདོད་ཆགས་དང་བྲལ་བ་ཆོས་དཀོན་མཆོག་ཉིད་ནི་བཤད་མ་ཐག་པ་ལྟར་འགོག་
པའི་བདེན་པ་དང༌། ལམ་གྱི་བདེན་པ་གཉིས་པོ་དག་གིས་བསྡུས་པ་ཡིན་ལ་བདེན་པ་གཉིས་པོ་དེ་
དག་ཀྱང་གོ་རིམ་ཇི་ལྟ་བ་བཞིན་དུ་བསམ་དུ་མེད་པ་དང་དག་པ་སོགས་ཡོན་ཏན་གསུམ་གསུམ་གྱི་
སྒོ་ནས་རིག་པར་བྱའོ། །་་
གསུམ་པ་དོན་དང་ཐ་སྙད་སྦྱར་བ་ནི། འགོག་པའི་བདེན་པ་ཆོས་ཅན་རྟོག་གེ་ཅན་གྱིས་བསམ་
དུ་མེད་པ་ཉིད་ཡིན་ཏེ། མུ་བཞི་པོ་གང་དུ་ཡང་རྟོག་གེ་ཅན་གྱིས་བརྟག་པར་བྱ་བ་མིན་པའི་ཕྱིར་དང་།
བརྗོད་པར་བྱ་བ་མིན་པའི་ཕྱིར་དང༌། ཇི་ལྟ་བ་བཞིན་འཕགས་པའི་ཡེ་ཤེས་ཁོ་ནས་མཁྱེན་པའི
ཕྱིར་རོ། །དེ་ལ་དང་པོ་གཉིས་ཀྱིས་ནི་རང་གིས་མི་རྟོག་པ་དང་གཞན་ལ་མི་རྟོགས་པའི་སྒོ་ནས་
དམིགས་བཅས་ཀྱིས་མི་རྟོགས་པར་བསྟན་ལ། ཐ་མས་ནི་དམིགས་མེད་ཀྱིས་རྟོགས་པར་བསྟན་
ཅེས་རྔོག་ལོ་ཆེན་པོས་གསུང་ངོ༌། །ཡང་དེ་ཆོས་ཅན། ལས་དང་ཉོན་མོངས་པ་གཉིས་མེད་པ་ཡིན་
ཏེ༑ དེ་གཉིས་ཞི་བ་ཉིད་ཀྱི་ཕྱིར་རོ། །དངོས་པོར་མངོན་པར་ཞེན་པའི་རྟོག་པ་ཡང་མེད་དེ། དེ་ཞི་བ་
ཉིད་ཀྱི་ཕྱིར་རོ། །དེ་ཡང་ལས་དང་ཉེ་ཉོན་སོགས་རང་བཞིན་གྱིས་འགག་པ་འགོག་པ་ཡིན་གྱི་ཉན་
ཐོས་པས་འདོད་པ་ལྟར་དྲི་མ་སྔར་ཡོད་དེ་གསར་དུ་བཅོམ་པ་མིན་ཏེ། དཔལ་འཕྲེང་གི་མདོར།
བཅོམ་ལྡན་འདས་ཆོས་འཇིག་པ་ནི་སྡུག་བསྔལ་འགོག་པ་མ་ལགས་སོ། །བཅོམ་ལྡན་འདས་སྡུག་
བསྔལ་འགོག་པ་ཞེས་བྱ་བ་འདི་ནི། ཐོག་མ་མེད་པའི་དུས་ཅན། མ་བྱས་པ་མ་སྐྱེས་པ་མ་བྱུང་བ་
ཟད་པ་མེད་པ་ཟད་པ་བྲལ་བ་རྟག་པ་བརྟན་པ་ཞི་བ་མི་འཇིག་པ་རང་བཞིན་གྱིས་ཡོངས་སུ་དག་པ་
ཉོན་མོངས་པའི་སྤུབས་ཐམས་ཅད་ལས་གྲོལ་བ། རྣམ་པར་དབྱེ་བ་མེད་པ། བསམ་གྱིས་མི་ཁྱབ་
པའི་སངས་རྒྱས་ཀྱི་ཆོས་གང་གཱའི་ཀླུང་གི་བྱེ་མ་ལས་འདས་པ་དང་ལྡན་པ་དེ་བཞིན་གཤེགས་པའི་
ཆོས་ཀྱི་སྐུར་བསྟན་པ་སྟེ། བཅོམ་ལྡན་འདས་དེ་བཞིན་གཤེགས་པའི་ཆོས་ཀྱི་སྐུ་འདི་ཉིད་ཉོན་མོངས་
པ་སྦུབས་ལས་མ་གྲོལ་བ་ནི་དེ་བཞིན་གཤེགས་པའི་སྙིང་པོ་ཞེས་བྱའོ་ཞེས་གསུངས་སོ། །འདིས་
ནི་འགོག་བདེན་མེད་དགག་ཡིན་པ་བཀག་ཅིང་བདེ་གཤེགས་སྙིང་པོའི་ས་མཚམས་སངས་རྒྱས་ཁོ་
ན་ལ་སྦྱོར་བ་དག་ལ་ཡང་། བྱ་གཏོང་བ་ཡིན་ནོ། །ལམ་བདེན་གྱི་ཆོས་དག་པ་དང་སོགས་ཀྱིས་བསྡུས་
པ་གསལ་བ་གཉེན་པོ་གསུམ་ནི་ཉི་མ་དག་པ་དང་གསལ་བ་དང་གཉེན་པོ་ཡིན་པ་བཞིན་ནོ། །
255



ཇོ་ནང་དཔེ་ཚོགས།
བར་
སྤྱིའི་དེབ་སོ་གཅིག་པ།
གསུམ་པ་དགེ་འདུན་དཀོན་མཆོག་ལ་གསུམ་སྟེ། དོན་བསྟན། ཐ་སྙད་གདགས་པ། དོན་དང་
ཐ་སྙད་སྦྱར་བའོ། །དང་པོ་ནི། འདུད་དོ་ཞེས་དྲང་ངོ༌། །གང་ལ་ན་དགེ་འདུན་དཀོན་མཆོག་དེ་ལའོ། །
ཇི་ལྟ་བུའི་དགེ་འདུན་དཀོན་མཆོག་ལ་ཞེ་ན། སེམས་ཅན་གྱི་ཆོས་ཉིད་རང་བཞིན་གྱིས་རྣམ་པར་
དག་པ་རྟོགས་པའི་ཡུན་གྱི་ཡེ་ཤེས་ཀྱི་གཟིགས་པ་ཇི་ལྟ་བ་རིག་པ་དང༌། དེ་ཉིད་སེམས་ཅན་མཐའ་
ཡས་ཏེ་ཐམས་ཅད་ལ་ཁྱབ་པར་རྟོགས་པའི་ཡུན་གྱི་ཡེ་ཤེས་ཀྱི་གཟིགས་པ་ཇི་སྙེད་པ་རིག་པ་སྟེ་དེ་
གཉིས་མངའ་བའི་དགེ་འདུན་ནོ། །གཟིགས་པའི་དོན་ནི་མངོན་སུམ་གྱིས་རྟོགས་པ་སྟེ་དོན་སྤྱིས་
རྟོགས་པ་ནི་གཟིགས་པ་མ་ཡིན་ནོ་ཞེས་འཕགས་མཆོག་ཉིད་མ་སྦས་པ་སོགས་གསུངས་སོ། ། ན་
དེ་ཉིད་རྒྱས་པར་བཤད་པ་ལ་གསུམ་སྟེ། ཇི་ལྟ་བ་དང་། ཇི་སྙེད་པ་རིགས་པ་དང་། གྲོལ་བའི་
ཡོན་ཏན་མངའ་བའོ། །དང་པོ་ནི། ཡང་དག་པར་སྟེ་ལེགས་པར་རྟོག་ཅེས་དྲང་ངོ༌། །གང་གིས་ན་
རྒྱལ་སྲས་འཕགས་པ་གང་དག་གིས་སོ། །གང་ན་འགྲོ་བ་སེམས་ཅན་ཐམས་ཅད་ཀུན་གང་ཟག་དང་
ཆོས་ཀྱིས་བདག་མེད་པར་རོ། །བདག་མེད་དེ་ཅི་འདྲ་བ་ཞིག་ཅེ་ན། ཞི་བ་སྟེ་སྤྲོས་པ་ཐམས་ཅད་དང་
བྲལ་བའོ། །དེ་ལྟ་བུའི་བདག་མེད་དེ་ཉིད་རྟོགས་བྱ་མཐར་ཐུག་པ་ཡིན་པས་ན་མཐའ་སྟེ་མུར་ཐུག་
པའི་དོན་ཏོ། །དེ་ལྟར་རྟོགས་པའི་རྒྱུ་མཚན་ཡང་སེམས་ཀྱི་རང་བཞིན་ལ་གདོད་མ་ནས་ཉོན་མོངས་
པའི་ངོ་བོ་མེད་པར་གཟིགས་པས་སོ། །དེའི་རྒྱུ་མཚན་ཡང་སེམས་ཏེ། རྐྱེན་གྱིས་དག་པར་བྱས་པ་
མིན་པར་རང་བཞིན་གྱིས་འོད་གསལ་བ་ཡིན་པར་རྟོགས་པས་ནའོ། ། །
གཉིས་པ་ནི། རྗེས་སུ་ཞུགས་པ་སྟེ་ཁྱབ་བྱེད་དུ་ཡོད་པར་གཟིགས་སོ་ཞེས་སྦྱར་རོ། །གང་ན་
རང་བཞིན་གྱིས་ལྷུན་གྱིས་གྲུབ་པའི་རྫོགས་པའི་སངས་རྒྱས་བདེ་གཤེགས་སྙིང་པོ་དེའོ། །གང་ལ་
ན་འགྲོ་བ་སེམས་ཅན་ཐམས་ཅད་ལའོ། །ནས་ཞེས་པའི་དོན་ནི་རང་གི་སེམས་ཀྱི་ཆོས་ཉིད་དེ་ལྟར་
དུ་རྟོགས་ནས་ཆོས་ཉིད་དེ་ལྟ་བུ་དེ་རང་གཅིག་པུར་མ་ཟད་སེམས་ཅན་ཐམས་ཅད་ལའང་ཁྱབ་པར་
རྟོགས། ཞེས་པ་སྟེ། ཁ་གདང་ནས་ཉལ་ཅེས་པ་ལྟར་རོ། ། །
གསུམ་པ་ནི། དེ་ལྟ་བུའི་གཟིགས་པ་གཉིས་པོ་དེ་ཡང་ཆགས་ཐོགས་ཀྱི་སྒྲིབ་པ་མེད་པའི་བློ་
སྟེ་རིག་པ་མངའ་བ་ཡིན་ནོ། །ཞེས་པས་གྲོལ་བའི་ཡོན་ཏན་དང་ལྡན་པར་བསྟན་ནོ། །
གཉིས་པ་ནི་ཤེས་རབ་མཆོག་ཏུ་རྣོ་བས་བློ་ལྡན་ཏེ་བྱང་སེམས་འཕགས་པ་ཕྱིར་མི་ལྡོག་པའི་
བར་
256



ཡེ་ཤེས་རྡོ་རྗེ། ། ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། །
ཚོགས་ཏེ་དགེ་འདུན་ཆོས་ཅན། ཐེག་པ་དམན་པ་ལས་བླ་ན་མེད་ཅིང་ཁྱད་པར་དུ་འཕགས་པའི་
ཡོན་ཏན་དང་ལྡན་པ་ཉིད་ཡིན་ཏེ། ཇི་ལྟ་བ་བཞིན་གྱི་ཡེ་ཤེས་ཀྱི་གཟིགས་པ་སྟེ་ཇི་ལྟ་བ་རིག་པ་
དང༌། ཇི་སྙེད་པའི་ཡེ་ཤེས་ཀྱི་གཟིགས་པ་སྟེ་ཇི་སྙེད་པ་རིག་པ་དང་། ནང་གི་ནི་ཡེ་ཤེས་ཀྱི་གཟིགས་
ཏེ་ནང་རིག་པ་རྣམས་ཆགས་ཐོགས་ཀྱི་སྒྲིབ་པ་དག་པ་མངའ་བས་ནའོ། །
གསུམ་པ་ལ་གཉིས་ཏེ། རྟགས་ཀྱི་དོན། དམ་བཅའི་དོན་ནོ། །དང་པོ་ལ་བཞི་ སྟེ། ཇི་ལྟ་བ་དང་།
ཇི་སྙེད་པ་དང་། ནང་རིག་པ་དང་། གྲོལ་བའི་ཡོན་ཏན་ནོ། །
དང་པོ་ནི། རྒྱལ་སྲས་འཕགས་པའི་རྟོགས་པ་ཆོས་ཅན། ཇི་ལྟ་བ་རིག་པ་ཉིད་ཡིན་ཏེ། འགྲོ་
བ་ཐམས་ཅད་བདག་གཉིས་ཞི་བའི་ཆོས་ཉིད་དམ་རང་བཞིན་དུ་རྟོགས་པའི་ཕྱིར་རོ། །རྟོགས་པ་
དེས་རྒྱུ་མཚན་གཉིས་ལས་ཡིན་ཏེ། སེམས་རང་བཞིན་གྱིས་ནི་འོད་གསལ་ཞིང་ཡོངས་སུ་དག་པར་
མཐོང་བའི་ཕྱིར་དང་། གློ་བུར་གྱི་ཉོན་མོངས་པའི་དྲི་མ་རྣམས་གདོད་མ་ནས་ཟད་ཅིང་འགག་པར་
མཐོང་པའི་ཕྱིར་རོ། །འགྲེལ་པར་རྟོགས་པ་དེ་ཡང་རྒྱུ་གཉིས་ལས་སྐྱེས་ཏེ་ཞེས་པའི་དོན་རྒྱུན་ལས་
གོང་མ་དག་སྦྱར་ཏེ་འཐད་པར་གོའོ། །ཁ་ཅིག་ནི་ས་བདུན་པ་མན་ཆད་ཀྱི་གཉིས་པོ་དེ་ལས་ས་
བརྒྱད་པ་ཡན་ཆད་ཀྱི་རྟོགས་པ་འདི་སྐྱེ་ཞེས་གསུང་ངོ༌། །ཡང་འགྲེལ་པར། གང་ཟག་དང་ཆེས་འཇིག་
པ་མེད་པའི་ཚུལ་དུ་རྟོགས་ཞེས་པའི་དོན་ནི་སྔར་ཡོད་གསར་དུ་འཇིག་པ་མེད་པ་སྟེ། གཏན་དུ་
གཟོད་མ་ནས་ཞི་བའི་ངོ་བོ་ཉིད་ཀྱིས་ཞེས་རྒྱུ་མཚན་དུ་གསུངས་པའི་ཕྱིར་རོ། །དེས་ན་སེམས་ཀྱི་
རང་བཞིན་ལ་གདོད་མ་ནས་དྲི་མས་མ་གོས་པས་རང་བཞིན་རྣམ་དག་སྟེ། གཟུངས་ཀྱི་དབང་ཕྱུག་
རྒྱལ་པོས་ཞུས་པའི་མདོར། ཟད་པ་གཉེན་པོས་ཟད་པ་མ་ཡིན་ཏེ། །གདོད་ནས་ཟད་པས་དེ་ཕྱིར་
ཟད་ཅེས་བསྟན། །ཞེས་འདི་དང་མཐུན་པར་གསུངས་ངོ༌། །
གཉིས་པ་ནི། ཆོས་ཅན་སྔར་བཞིན་ལས། ཇི་སྙེད་ཡོད་པ་རིག་པ་ཉིད་ཡིན་ཏེ། ཤེས་བྱ་མཐའ་
དག་མཐའ་དྲུག་པ་སྟེ་མ་ལུས་པའམ་བདག་མེད་པར་རྟོགས་པའི་འཇིག་རྟེན་ལས་འདས་པའི་བློ་
ཤེས་རབ་ཀྱིས་ཐམས་ཅད་མཁྱེན་པའི་ཆོས་ཉིད་བདེ་བར་གཤེགས་པའི་སྙིང་པོ་དེ་ནི་ཐ་ན་དུད་འགྲོ་
རྣམས་ཀྱང་རུང་སྟེ་སེམས་ཅན་ཐམས་ཅད་ལ་ཁྱབ་པར་ཡོད་པར་མཐོང་བའི་ཕྱིར་རོ། །དེ་ཡང་ས་དང་
པོར་ཏེ་ཆོས་ཀྱི་དབྱིངས་ཀུན་ཏུ་འགྲོ་བ་རྟོགས་པའི་ཕྱིར་རོ། །ཞེས་གསུངས་སོ། ། །
257



ཇོ་ནང་དཔེ་ཚོགས། །
སྤྱིའི་དེབ་སོ་གཅིག་པ།
གསུམ་པ་ནི། སེམས་ཀྱི་ཆོས་ཉིད་བདག་མེད་པ་དང་དེ་སེམས་ཅན་ཐམས་ཅད་ལ་ཁྱབ་པ་དེ་
ལྟར་དུ་རྟོགས་པའི་ཡེ་ཤེས་གཉིས་པོ་གང་ཡིན་པ་དེ་ནི་རང་རིག་པ་ཡང་ཡིན་ཏེ། གཞན་ལ་རག་མ་
ལས་པར་སོ་སོ་རང་རིག་པའི་ཡེ་ཤེས་ཀྱིས་མཐོང་བ་ཉིད་ཡིན་པའི་ཕྱིར་རོ། ། ན་
བཞི་པ་ནི། རྟོགས་པ་གཉིས་པ་དེ་ཆོས་ཅན། ཉན་རང་གི་མཐོང་བ་ལ་ལྟོས་ནས་ཤིན་ཏུ་རྣམ་
པར་དག་པ་ཡིན་ཏེ། རིམ་པ་ལྟར་ཇི་ལྟ་བ་རྟོགས་པས་ཡུལ་དྲི་མ་མེད་པའི་དབྱིངས་ཁམས་རང་
བཞིན་གྱིས་རྣམ་པར་དག་པའི་ངོ་བོ་མཐོང་བ་ལ་གེགས་སུ་གྱུར་པའི་ཆགས་པ་ཉོན་སྒྲིབ་སྤངས་
པས་དེ་མེད་པར་བྱས་པའི་ཕྱིར་དང་ཇི་སྙེད་པ་རྟོགས་པས་དེ་ཁྱབ་པར་མཐོང་བའི་གེགས་ཐོགས་པ་
ཤེས་བྱའི་སྒྲིབ་པ་སྤངས་ཤིང་མེད་པའི་ཕྱིར་རོ། །དེ་དག་གིས་ནི། ཇི་བཞིན་ཇི་སྙེད་ནང་གི་ནི། །ཡེ་
ཤེས་གཟིགས་པ་དག་པས་ན། །ཞེས་པའི་དོན་བསྟན་ནས། ད་ནི་གཉིས་པ་བློ་ལྡན་ཕྱིར་མི་ལྡོག་པ་
ནི༔ བླ་མེད་ཡོན་ཏན་དང་ལྡན་ཉིད་ཅེས་པའི་དོན་འཆད་པ། རྒྱལ་སྲས་འཕགས་པ་ཕྱིར་མི་ལྡོག་པ་
རྣམས་ནི་ཆོས་ཅན། ལུས་ཅན་སེམས་ཅན་ཀུན་ཏེ་ཐམས་ཅད་ཀྱི་སྐྱབས་གནས་མཆོག་ཏུ་གྱུར་པ་
ཡིན་ཏེ། སངས་རྒྱས་ཀྱི་ཡེ་ཤེས་ཀྱི་གཟིགས་པ་བླ་ན་མེད་པར་དེ་དང་ཉེ་བར་གནས་པའི་ཕྱིར་ཏེ།
ཇི་ལྟ་ཇི་སྙེད་མཁྱེན་པའི་ཡེ་ཤེས་ཀྱིས་ཡུལ་ལ་གཟིགས་པ་ཆགས་ཐོགས་ཀྱི་སྒྲིབ་པ་རྣམ་པར་དག་
པ་མངའ་བས་ནའོ། །ཡང་ན་འཕགས་པ་ཕྱིར་མི་ལྡོག་པའི་ས་ལ་གནས་པའི་བྱང་སེམས་རྣམས་
ཀྱི་ཡེ་ཤེས་ཀྱི་གཟིགས་པ་དེ་ནི། ཆོས་ཅན། དེ་ལས་གཞན་ཚུལ་ཁྲིམས་དང་ཏིང་ངེ་འཛིན་ལ་སོགས་
པ་བྱང་ཆུབ་སེམས་དཔའི་ཡོན་ཏན་རྣམས་ལས་བླ་ན་མེད་པ་ཉིད་དུ་རིག་པར་བྱ་སྟེ། བླ་ན་མེད་པའི་
སངས་རྒྱས་ཀྱི་ཡེ་ཤེས་ཀྱི་གཟིགས་པ་རྣམ་པར་དག་པ་དང་ཉེ་བར་གྱུར་པའི་ཕྱིར་དང་། ཁྱོད་དང་
ལྡན་པས་ཕྱིར་མི་ལྡོག་པའི་བྱང་སེམས་ལུས་ཅན་ཀུན་གྱི་སྐྱབས་སུ་གྱུར་པ་ཡིན་ཏེ་དེའི་ཕྱིར་རོ། །
ཁྱབ་པ་ཡོད་དེ་ཚུལ་ཁྲིམས་སོགས་དང་ལྡན་པས་ནི་སྐྱབས་སུ་གྱུར་བ་མིན་པའི་ཕྱིར་རོ། །དག་པས་
ན་ཞེས་པ་ནི་སྔ་མ་བཞིན་ཕྱོགས་ཆོས་སྒྲུབ་བྱེད་དུ་སྦྱར་རོ། །འདི་ནི་འགྲེལ་བའི་དགོངས་པ་ཇི་ལྟ་
བར་སེམས་སོ། །འདིར་ཉན་ཐོས་ཀྱི་དགེ་འདུན་ཅིའི་ཕྱིར་མ་བཤད་ཅེ་ན། འགྲེལ་པར། བྱང་ཆུབ་
སེམས་དཔའི་དགེ་འདུན་གྱི་རྗེས་ཐོགས་སུ་ཉན་ཐོས་ཀྱི་དགེ་འདུན་ནི་མ་སྨོས་པ་སྟེ། དེ་མཆོད་པར་
འོས་མིན་པའི་ཕྱིར་རོ། །ཞེས་གསུངས་ཏེ། བྱང་ཆུབ་སེམས་དཔའ་ཁོ་ན་མཆོད་པར་འོས་སོ་ཞེས་
258



ཡེ་ཤེས་རྡོ་རྗེ།
ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། པོད་དང་པོ།
གོང་མ་ཕྱ་བ་)དག་གསུང་པ་འཐད་པར་སེམས་ལ། མཚུངས་མེད་༼སློབ་དཔོན་ལ་ལས། ཉན་ཐོས་ཏེ་མཆོད་
འོས་ཙམ་ཡིན་ཞེས་སྦྱོར་ཏེ་འགྲེལ་བའི་དགོངས་པར་དཀའོ། །འདིར་དགེ་འདུན་དཀོན་མཆོག་ནི་
ས་བརྒྱད་པ་ཡན་ཆད་པའི་དགེ་འདུན་གཙོ་བོར་བཟུང་སྟེ་ཕྱིར་མི་ལྡོག་པའི་དགེ་འདུན་བསྟན་པའི་
ཕྱིར་རོ། །གོང་དུ་མཐོང་པ་དེ་ཡང་ས་དང་པོ་ལ་སྐྱེ་ཞེས་པ་དང་མི་འགལ་ཏེ། ས་དང་པོར་དང་པོ་
ཐོབ་པ་ལ་བརྟེན་ནས་ས་བརྒྱད་པའི་དེ་གྲུབ་པའི་ཕྱིར་རོ་ཞེས་རྔོག་ལོ་ཡབ་སྲས་རྣམས་གསུང་ངོ༌། །
གཉིས་པ་ཐུན་མོང་གི་བསྟན་པ་ལ་གཉིས་ཏེ། སྤྱིའི་དོན་དང༌། གཞུང་གི་དོན་ནོ། །དང་པོ་ལ་
གཉིས་ཏེ། སྐྱབས་སུ་འགྲོ་བའི་རང་བཞིན་ཤེས་པར་བྱ་བ། ཤེས་ནས་ཉམས་སུ་བླང་བར་བྱའོ། །
1 དང་པོ་ལ་དྲུག སྐྱབས་སུ་འགྲོ་བའི་ངོ་བོ། རྒྱུ། འབྲས་བུ། བྱེད་ལས། ལྡན་པའི་ཡོན་ཏན་དང་།
རབ་ཏུ་དབྱེ་བའོ། །
དང་པོ་ལ་གསུམ་ཏེ། མི་འཐད་པའི་ཆ་དགག །འཐད་ལུགས་བཞག་པ། དེ་ལ་རྩོད་པ་སྤང་
བའོ། །དང་པོ་ནི། ཁ་ཅིག་ (བླ་བྲང་)མ་འོངས་པ་ན་རང་ལ་འབྱུང་བའི་སངས་རྒྱས་སོགས་ཐོབ་པར་
བྱའོ། །ཞེས་འབྲས་བུར་དམ་བཅའ་བ་ནི་འབྲས་བུའི་སྐྱབས་འགྲོ་ཡིན་ལ། དེའི་ཐབས་སུ་གཞན་
རྒྱད་ལ་བྱུང་ཟིན་པའི་སངས་རྒྱས་སོགས་ལ་བརྟེན་པར་བྱའོ་ཞེས་རྒྱར་དམ་བཅའ་བ་རྒྱའི་སྐབས་
འགྲོའོ་གསུངས་ངོ༌། །དེ་ལྟ་ན་འབྲས་བུའི་སྐྱབས་འགྲོ་དང་སེམས་བསྐྱེད་ཀྱི་རང་ལྡོག་ཁྱད་མེད་
པར་འགྱུར་རོ། །ཁ་ཅིག་(བླ་བྲང་)སེམས་འབྱུང་དང་སེམས་ཡིན་པའི་ཁྱད་པར་ཡོད་ཅེས་གསུངས་
པའང་དེའི་ཁྱད་པར་འབྱེད་དཀའོ། །ཁ་རགས)ཁ་ཅིག་དམ་བཅའི་ལྕགས་ཀྱུ་སྔ་ ཕྱི་ཡིན་གསུངས་
པའང་མི་འཐད་དེ་རང་ལྡོག་ལ་ཁྱད་པར་མ་ཞུགས་ན་དེས་ཁྱད་པར་མི་ཕྱེད་པའི་ཕྱིར་དང་ཧ་ཅང་
ཐལ་བའི་ཕྱིར་རོ། ། །
གཉིས་པ་ནི་སྐྱབས་སུ་འགྲོ་བ་ཙམ་གྱི་ངོ་བོ་ནི་སྐྱབས་གནས་ལ་འཇིགས་པ་ལས་སྐྱོབ་བྱེད་དུ་
བསམ་པ་ཐག་པ་ནས་ཁས་ལེན་པ་ཡིན་ལ། འབྲས་བུའི་སྐྱབས་འགྲོ་ནི་ཐེག་པ་གསུམ་རང་རང་
གིས་འབྲས་བུས་མཐར་ཐུག་པ་འཇིགས་པ་ཐམས་ཅད་ལ་སྐྱོབ་བྱེད་དུ་བསམ་པ་ཐག་པ་ནས་ཁས་
ལེན་པ་སྟེ། དེ་ཡང་ཐེག་པ་སངས་རྒྱས་དང་ཐེག་ཆེན་པས་སངས་རྒྱས་དང་། རང་རྒྱལ་གྱིས་རྟོགས་
པ་རང་འབྱུང་གི་ཆོས་དཀོན་མཆོག་དང༌། ཉན་ཐོས་པས་དགྲ་བཅོམ་པའི་དགེ་འདུན་འཇིགས་པ་
259



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
ལས་སྐྱོབ་བྱེད་དུ་ཁས་ལེན་པ་སྟེ། ཐེག་གསུམ་ལ། མོས་པ་རྣམས་ཀྱིས་དབང་བྱས་ནས། །སྐྱབས་
གསུམ་རྣམ་པར་བཞག་པ་ཡིན། །ཞེས་གསུངས་པས། འདི་ནི་གཙོ་ཆེ་བར་བཞག་པ་སྟེ་དོན་གྱིས་
ན་ཐེག་ཆེན་ལ་ནི་དཀོན་མཆོག་གསུམ་ག་དགོས་ཏེ་རེ་རེ་ཁོ་ན་ལ་སྐྱབས་སུ་འགྲོ་བའི་ཆོག་མི་སྣང་
བའི་ཕྱིར་རོ། །ཞེས་རྔོག་ལོ་ཆེན་པོས་གསུང་ངོ༌། །འདིའི་དམ་བཅའ་འཐད་ཀྱང་རྟགས་མ་ངེས་ཏེ་
ཆོ་ག་ནི་རྒྱུའི་སྐྱབས་གནས་ཀྱི་དབང་དུ་བྱས་པའི་ཕྱིར་དང༌། ཐེག་ཆེན་ལ་ཡང་གསུམ་ཀ་དགོས་
པར་ཧ་ཅང་ཐལ་བའི་ཕྱིར་རོ། །དེས་ན་ལོ་ཙྪ་བའི་དེའི་ཁྱབ་པའི་རྒྱུ་མཚན་ཁྱད་པར་དཔྱད་པར་བྱའོ་
ཕྱ་པ་གསུང་སྟེ་མད་པར་གོའོ། །ཉན་རང་ལའང་ཆོས་དང་དགེ་འདུན་གཉིས་ག་འབྲས་བུའི་སྐྱབས་
གནས་སུ་དོན་གྱིས་འགྱུར་རོ། །རྒྱུའི་སྐྱབས་འགྲོ་ནི། འཇིགས་པ་ལས་ཐར་པའི་ཐབས་སུ་སངས་
རྒྱས་ལ་སྟོན་པ་དང་ཆོས་ལ་ལམ་དང་དགེ་འདུན་ལ་ལམ་སྒྲུབ་པའི་གྲོགས་སུ་བཟུང་ནས་འཇིགས་
པ་ལས་སྐྱོབ་བྱེད་ཀྱི་སྐྱབས་སུ་ཁས་ལེན་པ་སྟེ། དེད་དཔོན་དང་རྫིང་དང་ཚོང་གྲོགས་བཞིན་ནོ། །
དེ་ཡང་བྱེད་གསུམ་ལ། ཞེས་པས་ཤེས་སོ། །དེས་ན་རྒྱུའི་སྐྱབས་གནས་ལ་ནི་ཐེག་པ་གསུམ་ག་ལ་
ཡང་དཀོན་མཆོག་གསུམ་ག་དགོས་པར་བལྟའོ། །
གསུམ་པ་ནི་ཁ་རག༽ཁ་ཅིག་ན་རེ། འབྲས་བུའི་སྐྱབས་འགྲོ་མེད་དེ། རང་ལ་རང་སྐྱབས་སུ་མི་
འགྲོ་བའི་ཕྱིར་དང༌། འབྲས་བུ་མ་ཐོབ་པའི་ཚེ་ནི་སྐྱབས་གནས་མེད་ལ་ཐོབ་པ་ན་སྐྱབས་སུ་འགྲོ་བ་
དོན་མེད་པའི་ཕྱིར་རོ། །ཞེས་སྨྲ་ན། ཁྱེད་ལ་ཡང་སངས་རྒྱས་མ་ཐོབ་པའི་ཚེ་ནི་འདོད་བྱ་མེད་ལ་
ཐོབ་ན་འདོད་པར་བྱ་མི་དགོས་པའི་ཕྱིར་སྨོན་པ་སེམས་བསྐྱེད་མེད་པར་འགྱུར་རོ། །དེ་ནི་མི་མཚུངས་
ཏེ་ད་ལྟ་རང་གི་ཐོབ་བྱའི་སངས་རྒྱས་མེད་ཀྱང་གཞན་རྒྱུད་ལ་བྱོན་ཟིན་པའི་སངས་རྒྱས་དེ་དང་
ཆ་འདྲ་བ་ཞིག་མ་འོངས་པ་ན་ཐོབ་པར་འདོད་པས་སེམས་བསྐྱེད་ཡོད་དོ་ཞེ་ན། ཁོ་བོ་ལའང་རང་
གི་ཐོབ་བྱའི་སྐྱབས་གནས་ད་ལྟར་མེད་ཀྱང་རྒྱུའི་སྐྱབས་གནས་དང་ཆ་འདྲ་བ་ཞིག་ནམ་ཞིག་ཐོབ་
པ་ན་དེས་འཇིགས་པ་ཐམས་ཅད་ལ་སྐྱོབ་པར་ད་ལྟ་ནས་ཁས་ལེན་པ་མི་འགལ་ལོ། ། གལ་ཏེ་དེ་
ལུ་ན་འབྲས་བུའི་སྐྱབས་འགྲོ་དང་སྨོན་པ་སེམས་བསྐྱེད་ཀྱི་ཁྱད་པར་ཅི་ཞེ་ན། སངས་རྒྱས་དེ་
འཇིགས་པ་ལ་སྐྱོབ་བྱེད་ཡིན་པར་དང༌། ཐོབ་བྱར་ཁས་ལེན་པའི་ཁྱད་པར་ཡོད་དེ། རྫོང་ཐོབ་པར་
འདོད་པ་དང་ཐོབ་ནས་འཇིགས་པ་ལས་སྐྱོབ་བྱེད་དུ་ཁས་ལེན་པ་བཞིན་ནོ། །མཛོད་འགྲེལ་དུ།



ཡེ་ཤེས་རྡོ་རྗེ། ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། པོད་དང་པོ།
སྐྱབས་སུ་འགྲོ་བ་རྣམས་ཀྱི་རང་བཞིན་ནི་ཅི་ཞེ་ན། ངག་གི་རྣམ་པར་རིག་བྱེད་ཀྱི་ངོ་བོ་ཉིད་དག་
ཡིན་ནོ་ཞེས་གསུངས་པ་ནི་དམན་པའི་ལུགས་ཡིན་པས་འདིར་སྐྱོན་མེད་དོ། །ཤིན་ཏུ་ཡིད་ཆེས་
སྐྱེས་བུའི་བདེན་ཚིག་ལས། །སྐྱེས་བུ་ཕལ་ཀྱང་བྱ་བས་མི་རྨོངས་བཞིན། །ཡིད་ཆེས་བླ་མའི་གསུང་
རབ་བརྟན་པ་ན། །རྨོངས་པ་བདག་འདྲ་ཡིས་ཀྱང་དོན་བཞིན་སྨྲས། །སྒྲ་དོན་ནི། ས་ར་ན་ག་མ་ཎ་
ཞེས་པ་སྟེ། དེ་ཡང་སྐྱོབ་པར་བྱེད་པས་ན་སྐྱབས་ཏེ། མཛོད་འགྲེལ་དུ། སྐྱབས་ཀྱི་དོན་ཅི་ཞེ་ན། དེ་
ལ་བརྟེན་ནས་སྡུག་བསྔལ་ཐམས་ཅད་ལས་གཏན་དུ་ངེས་པར་ཐར་པའི་ཕྱིར་རོ། །ཞེས་སོ། །དེ་ལ་
བརྟེན་པར་བསྙེན་པས་ན་འགྲོ་བའོ་གསུང་ངོ༌། ། ལ་ལ་
གཉིས་པ་རྒྱུ་ནི་འཇིག་རྟེན་པ་རྣམས་ནི་འཇིགས་པའི་དབང་གིས་སྐྱབས་སུ་འགྲོ་ལ། ཉན་རང་
ནི་འཁོར་བས་འཇིགས་པ་དང༌། མྱང་འདས་འདོད་པ་དང་དཀོན་མཆོག་ལ་དད་པའི་རྒྱུས་སོ། །
ཐེག་ཆེན་ནི་དེ་དག་ཅི་རིགས་པ་དང་གཙོ་བོར་སྙིང་རྗེ་བའི་དབང་གིས་ཏེ། རྒྱན་ལས། དེ་ཡང་སྙིང་
རྗེ་ལས་རིག་བྱ། །ཞེས་སོ། །
གསུམ་པ་ལ་གཉིས་ཏེ། གནས་སྐབས་ཀྱི་དང། མཐར་ཐུག་གི་འབྲས་བུའོ། །དང་པོ་ལ་གཉིས་
ཏེ༑ བྲལ་བའི་དང་། ཐོབ་པའི་འབྲས་བུའོ། །
དང་པོ་ནི། ལོག་པར་མོས་པའི་ལས་སྒྲིབ་སྦྱོང་བ་དང། མི་དང་མི་མ་ཡིན་པའི་བར་ཆད་གྱིས་
མི་ཚུགས་པ་དང་། ལུས་དང་སེམས་ཀྱི་སྡུག་བསྔལ་ཞི་བ་སོགས་ཏེ་མདོར་ན་མི་མཐུན་ཕྱོགས་ཐམས་
ཅད་སྦྱོང་བའོ། །དེ་ཡང་དང་པོ་གཉིས་ནི་རིམ་པ་ལྟར། ཕག་མོའི་རྟོགས་པ་བརྗོད་པ་དང༌། དགེ་
སློང་རྒན་ཞུགས་ཀྱི་རྣམ་ཐར་ལྟར་ཤེས་པར་བྱའོ། ། །
གཉིས་པ་ལ་གཉིས། མིང་འཕོང་བ་ནི་སངས་རྒྱས་པ་ཞེས་བྱ་བའི་མིང་ཐོབ་པ་དང་དམ་པ་
དམ་པ་ཞེས་བྱ་བའི་གྲངས་སུ་ཆུད་པའོ། །དོན་འཕོ་བ་ནི་ལྷ་དང་བཅས་པའི་འཇིག་རྟེན་གྱི་མཆོད་
གནས་སུ་འགྱུར་བ་དང༌། སྤྱིར་བསྲུང་བ་ཆེན་པོར་འགྲོ་བ་དང་། བྱེ་བྲག་ཏུ་བསྟན་པ་ལ་དགའ་བའི་
ལྷ་རྣམས་ཀྱིས་བསྲུང་བ་དང༌། སྐྱེལ་མ་རྙེད་པ་ལྟར་ཚེ་འདིར་བློ་བདེ་ཞིང༌། སྐྱེ་བ་ཐམས་ཅད་དུ་
དཀོན་མཆོག་དང་མི་འབྲལ་བར་འགྱུར་བའོ། །
གཉིས་པ་མཐར་ཐུག་གི་འབྲས་བུ་ལ་གཉིས། རང་ཉིད་དང་། གཞན་ལ་འབྱུང་བའོ། །དང་པོ་ནི།
2



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
ཉན་རང་ནི་དམན་པའི་མྱང་འདས་འཐོབ་པ་དང༌། ཐེག་ཆེན་ནི་སངས་རྒྱས་འཐོབ་པ་སྟེ། དེ་ལས་
རྣམ་པར་ཀུན་མཁྱེན་ཅེས་སོ། །བྱེ་བྲག་ཏུ། སངས་རྒྱས་ལ་སྐྱབས་སུ་འགྲོ་བས་རང་མངོན་པར་
སངས་རྒྱས་པ་དང་། ཆོས་ལ་སྐྱབས་སུ་སོང་པས་ཆོས་ཀྱི་འཁོར་ལོ་རྒྱུན་མི་འཆད་པར་བསྐོར་བ་དང་།
དགེ་འདུན་ལ་སྐྱབས་སུ་སོང་བས་འཁོར་དགེ་འདུན་དཔག་ཏུ་མེད་པ་འདུ་བའི་རྟེན་འབྲེལ་དུ་འགྱུར་
བ་ཡིན་ནོ། །
གཉིས་པ་ནི། རང་དེ་ལྟར་གྲུབ་པས་གདུལ་བྱ་རྣམས་ཀྱང་རིམ་གྱིས་དཀོན་མཆོག་ལ་བཀོད་
པས་དཀོན་མཆོག་གི་འཁོར་ལོ་རྒྱུན་མི་འཆད་པར་འགྱུར་བའོ། །
བཞི་པ་ནི། ཐུན་མོང་གི་བྱེད་ལས་སྡོམ་པ་ཐམས་ཅད་སྐྱེ་བའི་རྟེན་བྱེད་པ་སྟེ། སྐྱབས་འགྲོ་
བདུན་ཅུ་པར། དཀོན་མཆོག་གསུམ་ལ་སྐྱབས་འགྲོ་བ། །དེ་ནི་སྡོམ་བརྒྱད་རྩ་བ་ཡིན། །ཞེས་དང༌།
མཛོད་དུ། གཞན་ལ་བསྙེན་གནས་ཡོད་མོད་ཀྱི། །སྐྱབས་སུ་མ་སོང་བ་ལ་མེད། །ཅེས་དང༌། བྱང་
ཆུབ་སེམས་དཔའ་སྡོམ་པ་དང་རིག་པ་འཛིན་པའི་སྡོམ་པ་དག་ལ་ཡང་སྐྱབས་འགྲོ་སྔོན་དུ་བཏང་སྟེ་
ལེན་པར་སྡེ་སྣོད་དང་རྒྱུད་སྡེ་རྣམས་སུ་གསུངས་པའི་ཕྱིར་རོ། །ཐུན་མོང་མ་ཡིན་པ་ཐེག་ཆེན་གྱི་
སྐྱབས་འགྲོའི་བྱེད་ལས་ནི་སེམས་ཅན་རྣམས་ལ་ཕན་བདེ་རྒྱ་ཆེན་པོ་བསྐྱེད་པར་བྱེད་པ་དང༌། རང་
ཉིད་བྱ་དཀའ་བའི་སྤྱོད་པ་ལ་སྐྱོ་བ་མེད་པར་བྱེད་པའོ་ཞེས་རྒྱན་ལ་གསུང་ངོ༌། །།
ལྔ་པ་ནི། རིགས་ཅན་གསུམ་པོ་ལ་རང་རང་དང་འཚམས་པའི་ཐེག་པས་སྨིན་པར་བྱེད་པའི་
ཡོན་ཏན་དང་ལྡན་ཏེ་ཐེག་ཆེན་གྱི་དབང་དུ་བྱས་པའོ། ། །
དྲུག་པ་ལ་གསུམ། ཡུལ་ལ་སྐྱབས་སུ་འགྲོ་ཚུལ་གྱིས་དང༌། ས་འཚམས་སམ་སྐྱེ་ཚུལ་གྱི་དང༌།
མཆོག་དམན་ནམ་ཐེག་པའི་སྒོ་ནས་དབྱེ་བའོ། །དང་པོ་ནི། རྒྱུད་འདི་དང་འབྲས་བུའི་སྐྱབས་འགྲོ་
གཉིས་ཏེ་བཤད་ཟིན་ཏོ། །་
གཉིས་པ་ནི། ཚོགས་སྦྱོར་མན་ཆད་དུ་ཡང་དག་པར་བླངས་པ་བརྡ་ལས་བྱུང་པའི་དང༌། ས་
ཐོབ་པ་ན་ཆོས་ཉིད་ཀྱིས་ཐོབ་པའི་སྐྱབས་འགྲོ་སྟེ་རགས་པ་དང་ཕྲ་བ་གཉིས་སོ། །
གསུམ་པ་ལ་གཉིས་ཏེ། འཇིག་རྟེན་པའི་དང༌། འཇིག་རྟེན་ལས་འདས་པའི་སྐྱབས་འགྲོའོ། །
དང་པོ་ནི། མདོ་ལས། འཇིགས་པས་སྐྲག་པའི་མི་རྣམས་ནི། །ཕལ་ཆེར་རི་དང་ནགས་ཚལ་དང་། །
262



ཡེ་ཤེས་རྡོ་རྗེ། ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། པོད་དང་པོ།
ཀུན་དགའ་དང་ནི་མཆོད་གནས་ཀྱི། །ལྗོན་ཤིང་རྣམས་ལ་སྐྱབས་འགྲོ་སྟེ། ། སྐྱབས་དེ་གཙོ་བོ་མ་
ཡིན་ཞིང༌། །སྐྱབས་དེ་མཆོག་གྱུར་མ་ཡིན་ལ། །སྐྱབས་དེ་དག་ལ་བརྟེན་ནས་ཀྱང་། །སྡུག་བསྔལ་
ཀུན་ལས་མི་གྲོལ་གྱི། །ཞེས་དང་། དབང་ཕྱུག་ལ་སོགས་སྐྱབས་འཛིན་ཕྱིར་རོལ་པ། །ཡང་དག་སྐྱབས་
མིན་སྲིད་མཚོར་བསྒྲལ་མི་ནུས། །སྲིད་མཚོ་ལས་གྲོལ་གྲུ་ཆེན་སངས་རྒྱས་ཏེ། །སྡོམ་ཀུན་རྩ་བ་སྐྱབས་
མཆོག་གསུམ་ཡིན་ནོ། །ཞེས་སོ། །དཀོན་མཆོག་གསུམ་ལ་སྐྱབས་སུ་འགྲོ་ཡང་འཁོར་བའི་བདེ་
འབྲས་ཁོ་ནའི་ཆེད་དུ་དམིགས་ནས་འཇིག་རྟེན་པའི་སྐྱབས་འགྲོར་འགྱུར་རོ། །
གཉིས་པ་ལ་ཐེག་པ་དམན་པའི་དང༌། མཆོག་གི་སྐྱབས་འགྲོ་གཉིས་སོ། །དེ་དག་གི་ཁྱད་པར་
ལ་བརྒྱད་དེ། རྒྱུའི་དང་། ཡུལ་གྱི་དང། དུས་ཀྱི་དང་། ཆེད་དུ་བྱ་བའི་དང༌། ཀུན་ཏུ་འགྲོ་བའི་དང་།
ཁས་ལེན་པའི་དང་། རྟོགས་པའི་དང་། ཟིལ་གྱིས་གནོན་པའི་ཁྱད་པར་རོ། ། :: 1:|
དང་པོ་ནི། བཤད་ཟིན་ལ། གཉིས་པ་ནི། འཆད་པར་འགྱུར་རོ། །གསུམ་པ་ནི། ཐེག་ཆེན་གྱི་
ཇི་སྲིད་འཚོའི་བར་དང་། ཐེག་ཆེན་ནི་བྱང་ཆུབ་ཀྱི་སྙིང་པོ་ལ་ཐུག་གི་བར་དུ་སྐྱབས་སུ་འགྲོ་བ་ཡིན་ཏེ།
སོ་སོའི་ཆོ་ག་བརྗོད་པ་ལས་ཤེས་སོ། །
བཞི་པ་ནི། ཐེག་དམན་གྱི་ནི་རང་དོན་དུ་སྐྱབས་སུ་འགྲོ་བའོ། །ཐེག་ཆེན་ནི་གཞན་དོན་དུ་
སྐྱབས་སུ་འགྲོ་བའོ། །
ལྔ་པ་ནི། ཐེག་ཆེན་གྱི་སྐྱབས་འགྲོ་ནི་སེམས་ཅན་ཐམས་ཅད་ཀྱི་དོན་དུ་ཞུགས་པས་སེམས་
ཅན་ཀུན་ཏུ་འགྲོ་བ་དང་། ཐེག་པ་གསུམ་ཆར་ལ་མཁས་པས་ཐེག་པ་ཀུན་ཏུ་འགྲོ་བ་དང་། བདག་
མེད་གཉིས་ཀ་རྟོགས་པས་ཡེ་ཤེས་ཀུན་ཏུ་འགྲོ་བ་དང༌། འཁོར་འདས་མཉམ་ཉིད་དུ་རྟོགས་པས་
མྱང་འདས་ཀུན་ཏུ་འགྲོ་བ་ཡིན་ལ། དམན་པའི་སྐྱབས་འགྲོ་ནི་དེ་ལས་བཟློག་པའོ། །
དྲུག་པ་ནི། ཐེག་ཆེན་གྱི་ནི། བསམ་པ་བླ་ན་མེད་པའི་བྱང་ཆུབ་དོན་དུ་གཉེར་བ་དང་། སྦྱོར་བ་
བྱ་དཀའ་བ་ལ་མི་སྐྱོ་བ་དང་། འབྲས་བུ་སངས་རྒྱས་ཐམས་ཅད་དང་མཉམ་པར་འགྱུར་བ་ཡིན་ལ།
དམན་པའི་བཟློག་པའོ། །
བདུན་པ་ནི་མོས་པའི་དུས་ནས་བཟུང་སྟེ་མཐར་ཐུག་པའི་བར་དུ་ཕན་ཡོན་རྒྱ་ཆེན་པོ་ཐོབ་
པའོ། །དམན་པའི་ནི་བཟློག་པའོ། ། དེ་བས་
263



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
བརྒྱད་པ་ནི། ཐེག་ཆེན་གྱི་སྐྱབས་འགྲོས་ནི། ཉན་རང་གི་སྐྱབས་འགྲོ་ཟིལ་གྱིས་གནོན་པ་ཡིན་ལ།
དམན་པའི་སྐྱབས་འགྲོ་ནི་ཟིལ་གྱིས་མནན་བྱའོ། །འདི་དག་གིས་ལུང་དང་སྤྲོས་པའི་བཤད་པ་ནི་ཡི་
གེས་འཇིགས་པས་མ་སྤྲོས་སོ། །
གཉིས་པ་ཤེས་ནས་ཉམས་སུ་བླང་བར་བྱ་བ་ལ་གསུམ། མ་ཐོབ་པ་ཐོབ་པར་བྱ་བ། ཐོབ་པ་
མི་ཉམས་པར་བསྲུང་ཚུལ། ཉམས་ནས་ཕྱིར་འཆོས་པའོ། །དང་པོ་ལ་གཉིས་ཏེ། གང་ལ་སྐྱབས་སུ་
འགྲོ་བའི་ཡུལ། དེ་ལ་ཇི་ལྟར་སྐྱབས་སུ་འགྲོ་བའི་ཚུལ་ལོ། །
དང་པོ་ནི། སྤྱིར་དཀོན་མཆོག་གསུམ་སྟེ། སངས་རྒྱས་ཆོས་དང་དགེ་འདུན་སྟེ། །ཐར་པ་འདོད་
པ་རྣམས་ཀྱི་སྐྱབས། །ཞེས་དང༌། མདོ་ལས། གང་ཚེ་གང་ཞིག་སངས་རྒྱས་དང་། ། ཆོས་དང་དགོན་
སྐྱབས་སོང་ལ། །སྡུག་བསྡུལ་སྡུག་བསྡུལ་ཀུན་འབྱུང་དང་། །སྡུག་བསྔལ་ཡང་དག་འདས་པ་དང༌། །
འཕགས་ལམ་ཡན་ལག་བརྒྱད་བདེ་བ། །མྱ་ངན་འདས་པར་འགྲོ་འགྱུར་དང༌། །འཕགས་པའི་བདེན་
པ་བཞི་པོ་དག །ཤེས་རབ་ཀྱིས་ནི་བལྟ་བྱེད་པ། །སྐྱབས་དེ་གཙོ་བོ་ཡིན་པ་སྟེ། །སྐྱབས་ཏེ་མཆོག་
ཏུ་གྱུར་པ་ཡིན། །སྐྱབས་དེ་ལ་ནི་བརྟེན་ནས་ཀྱང༌། །སྡུག་བསྔལ་ཀུན་ལས་གྲོལ་བར་འགྱུར། །ཞེས་
སོ། །དེ་ཡང་གཉིས་ཏེ། ཐེག་པ་དམན་པའི་ལུགས་ཀྱི་སྐྱབས་གསུམ་ངོས་བཟུང་། ཁྱད་པར་ཐེག་
ཆེན་གྱི་ལུགས་ཀྱི་སྐྱབས་གནས་གཏན་ལ་དབབ་པའོ། །
དང་པོ་ནི། མཛོད་ལས། གང་ཞིག་གསུམ་ལ་སྐྱབས་འགྲོ་དེ། །སངས་རྒྱས་དགེ་འདུན་བྱེད་
པའི་ཆོས། །མི་སློབ་པ་དང་གཉིས་ག་དང༌། །མྱ་ངན་འདས་ལ་སྐྱབས་སུ་འགྲོ །ཞེས་གསུངས་ལ།
དེའི་དོན་གང་ཞིག་སངས་རྒྱས་ལ་སྐྱབས་སུ་འགྲོ་བ་དེ་ནི། སངས་རྒྱས་སུ་བྱེད་པའི་ཆོས་མི་སློབ་པ་
ལ་སྐྱབས་སུ་འགྲོ་བ་ཡིན་ཏེ། དེ་གཙོ་བོར་གྱུར་པས་སྐུ་དེ་སངས་རྒྱས་ཞེས་བརྗོད་པའམ་དེ་བརྙེས་
པས་ཐམས་ཅད་ཐུགས་སུ་ཆུད་པས་སངས་རྒྱས་ཡིན་པའི་ཕྱིར་ལ། ཆོས་དེ་ཡང་ཟད་པ་ཤེས་པ་
འཁོར་བཅས་ཡིན་ནོ། །དེ་ལྟ་ན་དེ་བཞིན་གཤེགས་པ་ལ་ངན་སེམས་ཀྱི་ཁྲག་ཕྱུང་བ་མཚམས་མེད་
དུ་མི་འགྱུར་ཏེ། མི་སློབ་པའི་ཆོས་ལ་མི་གནོད་པའི་ཕྱིར་རོ་ཞེ་ན། བྱེ་བྲག་ཏུ་སྨྲ་བ་རྣམས་ན་རེ། རྟེན་
ལ་གནོད་པ་བྱས་པས་དེ་ལའང་གནོད་པ་བྱས་པ་ཡིན་ནོ་ཟེར་རོ། །མི་འཐད་དེ་བསྟན་བཅོས་ལས།
མི་སློབ་པའི་ཆོས་ཁོ་ན་སངས་རྒྱས་ཡིན་ནོ་ཞེས་མི་འབྱུང་གི སངས་རྒྱས་སུ་བྱེད་པའི་ཆོས་ཞེས་འབྱུང་
264



ཡེ་ཤེས་རྡོ་རྗེ། ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། པོད་དང་པོ།
པས་རྟེན་སངས་རྒྱས་ཡིན་པ་མ་བཀག་པའི་ཕྱིར་རོ་ཞེས་དབྱིག་གཉེན་གསུང་ངོ༌། །གང་ཞིག་དགེ་
འདུན་ལ་སྐྱབས་སུ་འགྲོ་བ་དེ་ནི། དགེ་འདུན་དུ་བྱེད་པའི་ཆོས་སློབ་པ་དང་མི་སློབ་པ་གཉིས་ག་ལ་
སྐྱབས་སུ་འགྲོ་བ་ཡིན་ཏེ། གང་དག་ཐོབ་པས་གང་ཟག་བརྒྱད་པོ་མི་ཕྱེད་པའི་ཕྱིར་དགེ་འདུན་དུ་
འགྱུར་བའོ། །ཅི་སངས་རྒྱས་དང་དགེ་འདུན་ཐམས་ཅད་ལའམ་གཅིག་ལ་སྐྱབས་སུ་འགྲོ་ཞེ་ན། མཚན་
ཉིད་ཅན་གྱི་སྒོ་ནས་ཐམས་ཅད་ལ་སྟེ། ལམ་མཚན་ཉིད་མི་འདྲ་བ་མེད་པའི་ཕྱིར་རོ། །གང་ཞིག་ཆོས་
ལ་སྐྱབས་སུ་འགྲོ་བ་དེ་ནི། ཉོན་མོངས་དང་སྡུག་བསྔལ་ཐམས་ཅད་ལས་གྲོལ་བའི་མྱང་འདས་སོ་
སོར་བརྟགས་འགོག་ལ་སྐྱབས་སུ་འགྲོ་བའོ། །ཞེས་འདོད་དོ། །
གཉིས་པ་ལ་གཉིས་ཏེ། འབྲས་བུའི་སྐྱབས་གནས་དོན་དམ་ ཀྱི་དཀོན་མཆོག་དང༌། རྒྱུའི་
སྐྱབས་གནས་ཀུན་རྫོབ་ཀྱི་དཀོན་མཆོག་གོ ། །
དང་པོ་ནི། རང་འབྱུང་ལྷུན་གྱིས་གྲུབ་པའི་སངས་རྒྱས་དཀོན་མཆོག་གསུམ་དབྱེར་མེད་པའི་
བདག་ཉིད་ཅན་དེ་ཡིན་ཏེ། མྱ་ངན་འདས་མདོར། སངས་རྒྱས་ཀྱི་རང་བཞིན་ནི་འདུས་མ་བྱས་པས་
ན་རྟག་པའོ་ཞེས་དང༌། དེ་བཞིན་གཤེགས་པ་ནི་འདུས་མ་བྱས་པའོ། །འདུས་མ་བྱས་པ་ནི་རྟག་
པའོ། །རྟག་པ་ནི་ཆོས་སོ། །ཆོས་ནི་དགེ་འདུན་ནོ། །དགེ་འདུན་ནི་འདུས་མ་བྱས་པའོ། །འདུས་མ་
བྱས་པ་ནི་རྟག་པའོ། །ཞེས་དང༌། ཆོས་རྣམ་པ་གསུམ་པོ་འདི་ནི་ཐ་དད་པ་མ་ཡིན་པའི་མཚན་ཉིད་
མི་རྟག་པ་མ་ཡིན་པའི་མཚན་ཉིད་མི་འཕོ་བའི་མཚན་ཉིད་དོ། །གང་ཞིག་ཆོས་རྣམ་པ་གསུམ་པོ་
འདི་དག་ཐ་དད་པར་འདུ་ཤེས་ན། དེ་ནི་སྐྱབས་སུ་འགྲོ་བ་གསུམ་ལ་མི་གནས་པ། ཚུལ་ཁྲིམས་
དང་མི་ལྡན་པ་ཞེས་བྱ་སྟེ་ཞེས་དང༌། སྔར་ཡང་དཀོན་མཆོག་གསུམ་འདུས་མ་བྱས་པར་སྟོན་པའི་
ལུང་དྲངས་པ་རྣམས་དང་། རྒྱུད་རྡོ་རྗེ་ཕྲེང་བར། དྲི་མེད་སེམས་ནི་སངས་རྒྱས་ཏེ། །ཆོས་ནི་ངག་ཏུ་
ཡང་དག་གསུང་། །སྐུ་ནི་དགེ་འདུན་ཞེས་བྱ་སྟེ། །ཞེས་དང༌། སངས་རྒྱས་ལོངས་སྤྱོད་རྫོགས་པའི་
སྐུ༑ ༑དམ་པའི་ཆོས་ནི་ཆོས་ཀྱི་སྐུ། །དགེ་འདུན་སྤྲུལ་པའི་སྐུར་ནི་འགྱུར། །དེ་ནི་སྐུ་གསུམ་བདག་
ཉིད་ཅན། །ཞེས་སོགས་གསུང་ལ། འདིར་བཤད་པའི་སྐུ་གསུམ་དང་ལུས་ངག་སེམས་གསུམ་ཡང་
དུས་འཁོར་དུ། དེ་ཉིད་གཅིག་པུ་སྐུའི་རབ་ཏུ་དབྱེ་བ་རྣམ་པ་བཅུ་དྲུག །ཅེས་གསུངས་པ་ལྟར་ལྷན་
ཅིག་སྐྱེས་པའི་ཡེ་ཤེས་གཅིག་པུའི་དབྱེ་ཆོས་ཡིན་པར་བླ་མ་དམ་པའི་གསུང་ལས་རྟོགས་པར་བྱའོ། ། །
265



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
གཉིས་པ་ནི། ཐུན་མོང་མ་ཡིན་པའི་དཀོན་མཆོག་གསུམ་གཞན་རྒྱུད་ལ་བྱོན་ཟིན་པ་རྣམས་ཏེ།
གཞུང་ཉིད་ཀྱིས་རྟོགས་སོ། ། ། །
གཉིས་པ་དེ་ལ་ཇི་ལྟར་སྐྱབས་སུ་འགྲོ་བའི་ཚུལ་ནི། མདུན་གྱི་ནམ་མཁར་རྒྱལ་བ་སྲས་བཅས་
རྣམས་ཏིལ་གྱི་ཀའུ་ཁ་ཕྱེ་པ་བཞིན་བཞུགས་པར་བསྒོམ་ལ། སེམས་ཅན་ཐམས་ཅད་འཇིགས་པ་
ལས་བསྐྱབས་པའི་ཕྱིར་གདོད་ནས་ལྷུན་གྲུབ་ཏུ་བཞུགས་པའི་དཀོན་མཆོག་གསུམ་མངོན་དུ་བྱ་
ཞིང་། དེའི་ཐབས་སུ་སངས་རྒྱས་ལ་སྟོན་པ་ཆོས་ལ་ལམ། དགེ་འདུན་ལ་ལམ་སྒྲུབ་པའི་གྲོགས་ཞུ་
བའི་བསམ་པས་སྙིང་ཐག་པ་ནས། བྱང་ཆུབ་སྙིང་པོ་མཆིས་ཀྱི་བར། །སངས་རྒྱས་རྣམས་ལ་སྐྱབས་
སུ་མཆི། །ཆོས་དང་བྱང་ཆུབ་སེམས་དཔའ་ཡི། །ཚོགས་ལའང་དེ་བཞིན་སྐྱབས་སུ་མཆི། །ཞེས་སྤྱོད་
འཇུག་ནས་འབྱུང་བ་བཞིན་དུ་བརྗོད་པར་བྱའོ། །གཞན་ལ་འབོག་ན་དགོངས་གསོལ་དང་ཐབས་
ལེགས་སོགས་བྱའོ། །
གཉིས་པ་ལ་ཁྱད་པར་གྱི་དང༌། ཐུན་མོང་བསླབ་བྱ་གཉིས་ལས། དང་པོ་ནི། སངས་རྒྱས་ལ་
སྐྱབས་སུ་སོང་བས་ལྷ་གཞན་ལ་ཕྱག་མི་བྱ། ཆོས་ལ་སྐྱབས་སུ་སོང་བས་སེམས་ཅན་ལ་གནོད་པ་སྤང་།
དགེ་འདུན་ལ་སྐྱབས་སུ་སོང་བས། མུ་སྟེགས་ཅན་དང་བསྟེན་འགྲོགས་མི་བྱ་སྟེ། མདོ་ལས། གང་
ཞིག་སངས་རྒྱས་སྐྱབས་འགྲོ་བས། །དེ་ནི་ཡང་དག་དགེ་བསྙེན་ཏེ། །ནམ་དུ་འང་ལྷ་ནི་གཞན་དག་ལ། །
སྐྱབས་སུ་སོང་བ་མ་ཡིན་ནོ། །དམ་པའི་ཆོས་ལ་སྐྱབས་སོང་བས། །འཚེ་ཞིང་གནོད་པའི་སེམས་དང་
བྲལ། །དགེ་འདུན་ལའང་སྐྱབས་སོང་བས། །མུ་སྟེགས་གཞན་ལ་ཕྱོགས་མི་བྱེད། །ཅེས་སོ། ། །
གཉིས་པ་ནི་ལྔ་སྟེ། དུས་རྒྱུན་དུ་དཀོན་མཆོག་གི་མཆོད་པ་ལ་བརྩོན་པར་བྱ་ཞིང་ཐ་ན་ཅི་ཟ་ཅི་
འཐུང་གི་ཕུད་ཀྱིས་མཆོད་པར་བྱ་སྟེ། འདིའི་ཡན་ལག་བྱང་ཆུབ་གཞུང་ལམ་ལས། འབྲས་བུར་
ཆེན་པོར་ལོངས་སྤྱོད་ཕྱིར། །རྟག་ཏུ་གཏོར་མ་ལྷ་བཤོས་དང་། །འཕྲོག་མ་ཕུད་ཀྱིས་ཆང་ཕུད་དང༌། །
ལྔ་པ་ལྷག་མ་སྦྱིན་པར་བྱ། །ཞེས་གསུང་པ་ལྟར་བྱའོ། །དུས་རྒྱུན་དུ་དཀོན་མཆོག་གསུམ་ལ་སྐྱབས་
སུ་འགྲོ་བ་ལ་བརྩོན་པར་བྱ་ཞིང་ཐ་ན་ཉིན་ལན་གསུམ་དུ་སྐྱབས་འགྲོ་བྱ། དུས་རྒྱུན་དུ་དཀོན་མཆོག་
གསུམ་ལ་བློ་ཁེལ་བར་བྱ་ཞིང་རྐྱེན་ཅི་བྱུང་ཡང་ཐབས་ལོག་ན་མི་བཙལ། ཡུལ་གང་དུ་འགྲོ་ཡང་
ཕྱོགས་དེའི་སངས་རྒྱས་དང་བྱང་ཆུབ་སེམས་དཔས། གཙོ་བྱས་པའི་དཀོན་མཆོག་གསུམ་ལ་སྐྱབས་
266



ཡེ་ཤེས་རྡོ་རྗེ།
ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། པོད་དང་པོ།
འགྲོ་བྱ། སྲོག་དང་བྱ་དག་གིས་ཆེད་དུ་ཡང་དཀོན་མཆོག་གསུམ་མི་སྤོང་བ་ལ་བསླབ་པར་བྱའོ། །
མདོར་ན་ཐམས་ཅད་དུ་སངས་རྒྱས་ཀྱི་བཀའ་བཞིན་དུ་བསྒྲུབ་པ་ལ་ནན་ཏན་བྱའོ། །
གསུམ་པ་ནི། གལ་ཏེ་རྐྱེན་གྱི་དབང་གིས་ཉམས་པར་གྱུར་ན། སྡིག་པ་བཤག་ཅིང་སླར་ཡང་
བླང་པར་བྱ་སྟེ་སྐྱབས་སུ་འགྲོ་བ་འདི་ལ་མ་བརྟན་པར་ཐར་པ་མི་འཐོབ་པའི་ཕྱིར་རོ། །
གཉིས་པ་གཞུང་གི་དོན་ལ་གསུམ། སྐྱབས་གསུམ་དུ་བཞག་པའི་རྒྱུ་མཚན། དེ་དག་ལས་
མཐར་ཐུག་གི་སྐྱབས་གནས་ཡིན་མིན་ངོས་བཟུང་། དཀོན་མཆོག་གི་སྒྲ་དོན། །
དང་པོ་ནི། བཞག་པ་ཡིན་ནོ་ཞེས་དྲང་ངོ༌། །གང་ན་རིམ་པ་ལྟར་སངས་རྒྱས་དང་ཆོས་དང་དགེ་
འདུན་ནི་རྐང་གཉིས་རྣམས་ཀྱི་མཆོག་ཡིན་པའི་ཕྱིར་དང༌། འདོད་ཆགས་དང་བྲལ་བ་རྣམས་ཀྱི་
མཆོག་ཡིན་པའི་ཕྱིར་དང༌། ཚོགས་རྣམས་ཀྱི་མཆོག་ཡིན་ཕྱིར་རོ་ཞེས་སྐྱབས་གསུམ་དུ་བསྟན་ཅི་
རྣམ་པར་བཞག་པ་ཡིན་ནོ། །གང་ཟག་གང་གི་དབང་དུ་བྱས་པ་ཡིན་ན། སངས་རྒྱས་དོན་དུ་གཉེར་
བར་ཞུགས་པའི་བྱང་སེམས་ཀྱི་ཐེག་པ་པའི་གང་ཟག་དང༌། རང་ཉིད་རྟེན་འབྲེལ་གྱི་ཆོས་ཟབ་མོ་
རྗེས་སུ་རྟོགས་པའི་ཕྱིར་ཞུགས་པའི་རང་རྒྱལ་གྱི་ཐེག་པ་པའི་གང་ཟག་དང༌། གཞན་གྱི་སྒྲའི་རྗེས་
སུ་འབྲང་སྟེ་དགྲ་བཅོམ་ཐོབ་པའི་ཕྱིར་ཞུགས་པའི་ཉན་ཐོས་ཀྱི་ཐེག་པ་པའི་གང་ཟག་སྟེ་ཐེག་པ་
གསུམ་ལ་གནས་པའི་གང་ཟག་གསུམ་དང་སངས་རྒྱས་དང་ཆོས་དང་དགེ་འདུན་ལ་རིམ་པ་ལྟར་
སྟོན་པ་དང་ལམ་དང་གྲོགས་ཀྱི་མཆོག་ཏུ་བྱ་བ་བྱེད་པར་མོས་པ་ནི་བྱེད་པ་གསུམ་ལ་མོས་པའི་གང་
ཟག་སྟེ། དེ་ལྟར་ན་ལྡོག་པས་ཕྱེ་ན་དྲུག་དང་རིགས་བསྡུ་ན་འབྲས་བུ་དང་རྒྱུ་ལ་མོས་པ་གཉིས་ཏེ་དེ་
རྣམས་ཀྱི་དབང་དུ་བྱས་ནས་སོ། །དགོས་པ་ནི་སྟོན་པ་སངས་རྒྱས་དང་དེའི་བསྟན་པ་དམ་ཆོས་དང་
དེ་ལ་ཞུགས་པ་སློབ་མ་དགེ་འདུན་རྣམས་ཀྱི་ཡོན་ཏན་བསྟན་པའི་དོན་གྱིས་ཏེ་དོན་དུའོ། །དེ་དག་
ཀྱང་ཤིང་རྟ་གསུམ་གྱི་དཔེས་ཀུན་རྫོབ་ཀྱི་རྟེན་ལ་གནས་པའི་སེམས་ཅན་རྣམས་ཐེག་པ་རིམ་གྱིས་
གཞུགས་པའི་ཕྱིར་དུ་ཡིན་གྱི་དོན་དམ་པར་ནི་སངས་རྒྱས་ཉག་གཅིག་སྐྱབས་སུ་ཟད་དོ། །ཀུན་
རྫོབ་ཀྱི་རྟེན་ལ་གནས་པ་ནི་གནས་སྐབས་ཀྱི་འབྲས་བུ་ཙམ་ལ་མཐར་ཐུག་པར་འཛིན་པའོ་ཞེས་ཕྱི་
པ་གསུང་ངོ༌། །
གཉིས་པ་ལ་གཉིས་ཏེ། གནས་སྐབས་ཀྱི་ཆོས་དང་དགེ་འདུན་མཐར་ཐུག་གི་སྐྱབས་ཡིན་པའི་
267



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
རྒྱུ་མཚན། མཐར་ཐུག་གི་སྐྱབས་སངས་རྒྱས་གཅིག་པུར་འཇོག་པའི་འཐད་པའོ། །དང་པོ་ནི་ཆོས་
ནི་རྣམ་པ་གཉིས་ཏེ་ལུང་དང་རྟོགས་པ་པའི་ཆོས་སོ། །དེ་ལ་ལུང་ནི་མིང་ཚིག་ཡི་གེའི་བདག་ཉིད་
ཡིན་ལ། དེ་ནི་གཏན་གྱི་སྟེ་གཏན་དུའམ་མཐར་ཐུག་པའི་སྐྱབས་མཆོག་ཏུ་གྱུར་པ་མ་ཡིན་ཏེ། དོན་
མངོན་པར་རྟོགས་པ་ན་སྤང་བར་བྱ་བ་ཡིན་པའི་ཕྱིར་ཏེ། དོན་ཤེས་པས་ནི་ཆོས་རྣམས་ཀུན། །
གཟིངས་དང་འདྲ་བ་རིག་ཉིད་དུ་རིག །ཅེས་རྒྱན་ལས་གསུངས་པ་ལྟར་རོ། །ཆོས་རྟོགས་པའི་ཆོས་
ལའང་། ལམ་དང་འགོག་པ་གཉིས་ལས། གནས་སྐབས་པའི་ལམ་ནི། གཏན་གྱི་སྐྱབས་མིན་ཏེ།
འབད་པས་བསྒྲུབས་ཤིང་བོགས་དབྱུང་དུ་ཡོད་པས་བརྫུན་པ་བསླུ་བའི་ཆོས་ཅན་ནམ་རང་བཞིན་
ཡིན་པའི་ཕྱིར། ཉན་ཐོས་པས་འདོད་པ་ལྟར་གྱི་སོ་སོ་བརྟགས་པའི་འགོག་པ་དེ་ཡང་གཏན་གྱི་
སྐྱབས་མིན་ཏེ། ཉོན་མོངས་དང་སྡུག་བསྔལ་མེད་པ་ཙམ་གྱིས་རབ་ཏུ་ཕྱེ་བ་ཡིན་པའི་ཕྱིར། ཁྱབ་པ་
ཡོད་དེ་དེ་ནི་མེད་པར་དགག་པ་ཡིན་ལ་མེད་པ་ནི་སྐྱབས་སུ་མི་རུང་བའི་ཕྱིར་རོ། །དེ་ཡང་མདོ་སྡེ་
པས་མེད་དགག་ཏུ་འདོད་ལ་བྱེ་བྲག་ཏུ་སྨྲ་བས་འགོག་པ་རྫས་གྲུབ་ཏུ་འདོད་ཀྱང་དོན་གྱིས་མེད་
དགག་ལས་མ་འདས་པའོ། །ཐེག་པ་གསུམ་གྱི་འཕགས་པའི་ཚོགས་དགེ་འདུན་ཡང་གཏན་གྱི་
སྐྱབས་མ་ཡིན་ཏེ། རང་ཉིད་འཇིགས་པ་དང་བཅས་ཤིང་སངས་རྒྱས་ལ་སྐྱབས་ཚོལ་བའི་ཕྱིར་ཏེ།
ཉན་རང་དགྲ་བཅོམ་ནི། བྱང་ཆུབ་དམ་པ་གཉིས་ཐོབ་ནས། །སྲིད་པས་སྐྲག་ཡིད་དེ་དག་ནི། །ཚེ་
ཟད་ལ་དགའ། ཞེས་གསུང་པ་ལྟར་འཇིགས་པ་དང་བཅས་ལ། བྱང་སེམས་རྣམས་ནི་གནས་ངན་
ལེན་དང་བཅས་པའི་ཕྱིར་རོ། །འདིར་སློབ་དཔོན་ཁ་ཅིག་ལམ་བདེན་ཙམ་པོ་ངོས་འཛིན་པར་བྱེད་
དེ་འགྲེལ་བའི་སྒྲ་ཇི་བཞིན་པ་དང་མཐུན་ཡང་། ཐུབ་པ་ཆོས་ཀྱི་སྐུ་ཅན་ཕྱིར་ཞེས་པ་དང་ནང་
འགལ་བར་འཇུག་པར་དོགས་སོ། །སློབ་དཔོན་ཁ་ཅིག་གནས་སྐབས་པའི་ལམ་ལ་འཆད་དེ། སྐབས་
ཀྱི་དབང་གིས་འཐད་པར་མངོན་ལ་འོན་ཀྱང་འགྲེལ་པའི་དགོངས་པ་བརྟགས་ལ་བཤད་པར་བྱའོ། །
འདིར་དཔྱད་པ་འདི་ཡོད་དེ། འདི་དག་ཉན་ཐོས་ལྟར་རམ་ཐེག་ཆེན་ལྟར་རྣམ་པར་བཞག དང་པོ་
མི་འཐད་དེ་བསླུ་བ་དང་འཇིགས་བཅས་མི་གྲུབ་པོ། །
གཉིས་པ་མི་འཐད་དེ་མེད་ཕྱིར་ཞེས་བྱ་བ་མ་གྲུབ་པའི་ཕྱིར་རོ་ཞེ་ན། སྐྱོན་མེད་དེ་བསླུ་བ་དང་
འཇིགས་བཅས་ནི་ཐེག་ཆེན་ལྟར་ཡིན་ལ། དེའི་ལྟར་ན་འགོག་བདེན་ནི་གཉིས་ལས་མ་འདས་པ་ཏེ་
268



ཡེ་ཤེས་རྡོ་རྗེ། ། ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། པོད་དང་པོ།
མཐར་ཐུག་པ་ནི་སངས་རྒྱས་ཉིད་ཡིན་ལ། མཐར་མ་ཐུག་པ་ནི་འཇིགས་པ་དང་བཅས་པའི་ཕྱིར་
དགེ་འདུན་སྐྱབས་མ་ཡིན་པར་བསྟན་པས་དེ་ཡང་གྲུབ་པས་ལོགས་སུ་སྨོས་མི་དགོས་ལ། མེད་
ཕྱིར་ནི་ཉན་ཐོས་པ་ལྟར་ན་ཡིན་ཏེ། དེས་སངས་རྒྱས་དང་དགེ་འདུན་གང་གིས་ཀྱང་མ་བསྡུས་པའི་
ལྷག་མ་མེད་པའི་མྱང་འདས་སོ་སོར་བརྟགས་འགོག་ཡོད་པར་སྨྲ་བས་དེ་སྐྱབས་མིན་པར་བསྒྲུབ་
པའོ་ཞེས་ཆོས་ཀྱི་སྤྱན་ཅན་དག་གསུང་ངོ༌། །
གཉིས་པ་ནི། དེ་ལྟར་ན་དོན་དམ་པའི་སྐྱབས་གང་ཞེ་ན། སྐྱོབ་པ་མེད་ཅིང་སྐྱབས་མེད་པའི་
འགྲོ་བ་རྣམས་ཀྱི་དམ་པའི་དོན་དུ་སྟེ་གཏན་གྱི་དང་རྟག་པའི་དང་གཡུང་དྲུང་གི་དང་དོན་དམ་པའི་
སྐྱབས་ནི་དཀོན་མཆོག་གསུམ་གྱི་ནང་ན་སངས་རྒྱས་ཉག་མ་གཅིག་པུ་ཉིད་དེ་ཁོ་ནའོ། །ཅིའི་ཕྱིར་ན།
སྔར་བཤད་པ་ལྟར་སྐྱེ་འཇིག་མེད་པས་རབ་ཏུ་ཕྱེ་བའི་ཐུབ་པ་སངས་རྒྱས་ནི་རྣམ་པར་བྱང་བའི་བདེན་
པ་གཉིས་ཀྱི་རང་བཞིན་གྱི་ཆོས་ཀྱི་སྐུའི་བདག་ཉིད་ཅན་ཡིན་པའི་ཕྱིར་ཆོས་མཐར་ཐུག་པ་སངས་
རྒྱས་ཉིད་ཡིན་ལ། དེར་མ་ཟད་ཐེག་པ་གསུམ་གྱི་ཚོགས་དགེ་འདུན་རྣམས་ཀྱང་དེའི་སྟེ་ཆོས་ཀྱི་སྐུ་
རྣམ་པར་དག་པ་ཐོབ་པས་མཐར་ཐུག་པ་སྟེ་མཐར་ཕྱིན་པར་འགྱུར་བའི་ཕྱིར་རོ། །སྐྱེ་གནས་གཅིག་
ནས་གཅིག་ཏུ་འགྲོ་བས་ན་འགྲོ་བ་ཞེས་བྱ་ལ། ཐུབ་པའི་དོན་ནི་སྐུ་གསུང་ཐུགས་བསྡམ་པའོ། །འགྲོ་
བའི་དོན་སྐྱབས་འགྲོ་དང་དམ་པའི་དོན་དེར་འགྲོ་བ་ཞེས་འཆད་པ་ནི་དགོངས་པ་མིན་པར་སེམས་སོ། །
གསུམ་པ་དཀོན་མཆོག་གི་སྒྲ་དོན་ནི་ར་ནའི་སྒྲ་དཀོན་མཆོག་དང་རིན་པོ་གཉིས་ག་ལ་འཇུག་
པས་ན་འདིར་ཡང་ཆོས་མཐུན་པ་རྣམ་པ་དྲུག་གིས་དཀོན་མཆོག་གསུམ་རིན་པོ་ཆེ་དང་འདྲ་བར་
སྟོན་ནོ། །དེ་ཡང་རིན་པོ་ཆེ་འཇིག་རྟེན་ན་འབྱུང་བ་དཀོན་པ་དང་ཆོས་མཐུན་པར་དཀོན་མཆོག་
གསུམ་ཡང་སྐལ་པ་མང་པོར་དགེ་བ་མ་བསྒྲུབ་པ་རྣམས་ཀྱིས་ཕྲད་པ་ཙམ་ཡང་མི་ཐོབ་པས་འབྱུང་
བ་དཀོན་བའི་ཕྱིར་དང༌། རིན་པོ་ཆེ་རྒྱན་དུ་གྱུར་པ། རིན་པོ་ཆེ་དྲི་མ་མེད་པ་ལྟར་འདི་ཡང་ཉེས་
པའི་དྲི་མ་མེད་པའི་ཕྱིར་དང་། རིན་པོ་ཆེ་རྒུད་པ་སེལ་ཞིང་འབྱོར་པ་སྟེར་བའི་མཐུ་ཡོད་པ་ལྟར་འདི་
ཡང་མངོན་པར་ཤེས་པ་ལ་སོགས་པའི་ཡོན་ཏན་གྱི་མཐུ་བསམ་གྱིས་མི་ཁྱབ་པ་དང་ལྡན་པའི་
ཕྱིར་དང་། རིན་པོ་ཆེ་རྒྱན་དུ་གྱུར་པ་ལྟར་འདི་ཡང་འཇིག་རྟེན་པ་རྣམས་ཀྱིས་བསམ་པ་དགེ་བའི་
རྒྱུར་གྱུར་པས་འཇིག་རྟེན་པ་ཀུན་གྱི་རྒྱན་དུ་འགྱུར་བའི་ཕྱིར་དང་། རིན་པོ་ཆེ་བཅོས་མ་ལས་མཆོག་
269



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
ཏུ་གྱུར་པ་ལྟར་འདི་ཡང་འཇིག་རྟེན་ལས་འདས་པས་ཆོས་ཐམས་ཅད་ཀྱི་ནང་ནས་མཆོག་ཏུ་གྱུར་པ་
ཉིད་ཀྱི་ཕྱིར་དང་། རིན་པོ་ཆེ་བསྟོད་སྨད་ལ་སོགས་པས་མི་འགྱུར་བ་ལྟར་འདི་ཡང་འདུས་མ་བྱས་
པས་དད་མ་དད་སོགས་ཀྱིས་འགྱུར་བ་མེད་པའི་ཕྱིར་ན་རིན་པོ་ཆེ་དང་འདྲ་བས་དཀོན་མཆོག་ཉིད་
དུ་བརྗོད་དོ། །ཡང་ན་རིན་ཆེན་ཉིད་ཅེས་བསྒྱུར་ན་འཐད་དམ་སེམས་སོ། །
གཉིས་པ་དེ་སྒྲུབ་བྱེད་གྱི་རིགས་ངོས་འཛིན་པ་ལ་གསུམ། ཐུན་མོང་དུ་བསྟན་པ། སོ་སོར་
བཤད་པ། རིགས་ལ་མོས་པའི་ཕན་ཡོན་ནོ། ། གནས་
དང་པོ་ལ་གསུམ་སྟེ། ངོ་བོ་ངོས་བཟུང་སྟེ་བསམ་གྱིས་མི་ཁྱབ་པར་བསྟན། བསམ་གྱིས་མི་
ཁྱབ་པའི་རྒྱུ་མཚན་བཤད། བཞི་པོ་རྒྱུ་མཚན་དུ་ཇི་ལྟར་འགྱུར་བའི་ཚུལ་ལོ། ། དེ་
དང་པོ་ནི། དྲི་མ་དང་བཅས་པའི་དེ་བཞིན་ཉིད་ནི་ཉོན་མོངས་པའི་སྦུབས་ལས་མ་གྲོལ་བའི་
ཁམས་ལ་དེ་བཞིན་གཤེགས་པའི་སྙིང་པོ་ཞེས་བརྗོད་པ་གང་ཡིན་པའོ། །དྲི་མ་མེད་པའི་དེ་བཞིན་
ཉིད་ནི་དེ་ཉིད་སངས་རྒྱས་ཀྱི་སར་གནས་ཡོངས་སུ་གྱུར་པའི་རང་བཞིན་དེ་བཞིན་གཤེགས་པའི་
ཆོས་ཀྱི་སྐུ་ཞེས་བརྗོད་པ་གང་ཡིན་པའོ། །དྲི་མ་མེད་པའི་སངས་རྒྱས་ཀྱི་ཡོན་ཏན་ནི་བཤད་མ་ཐག་
པའི་ཆོས་ཉིད་སྐུ་དེ་ཉིད་ལ་ཡོད་པའི་སྟོབས་བཅུ་ལ་སོགས་པ་སངས་རྒྱས་ཀྱི་ཆོས་གང་དག་ཡིན་
པའོ། །རྒྱལ་བའི་མཛད་པ་ནི་ཡོན་ཏན་གྱི་ནུས་པས་ལྷུན་གྱི་གྲུབ་ཅིང་རྒྱུན་མི་འཆད་པའི་སྒོ་ནས་
ཆོས་སྟོན་པར་མཛད་པ་ལ་སོགས་པའོ། །དེ་ལྟར་དོན་བཞི་པོ་གང་ལས་འབྲས་བུ་དཀོན་མཆོག་དགེ་
བ་གསུམ་འབྱུང་བའི་རྒྱུ་རྐྱེན་བཞི་པོ་འདི་ནི་དོན་དམ་པའི་བདེན་པ་གཟིགས་པ་སངས་རྒྱས་རྣམས་
ཀྱི་སྤྱོད་ཡུལ་ཉིད་དོ། །དཀོན་མཆོག་ཀྱང་ཡིན་ལ་དགེ་བ་ཡང་ཡིན་པས་དཀོན་མཆོག་དགེ་བའོ། །
རྒྱལ་བ་ཞེས་པའི་དོན་ནི། རྒྱ་ཆེར་རོལ་པར། ང་འདྲ་རྒྱལ་བར་ཤེས་བྱ་སྟེ། །ང་ནི་སྡིག་པའི་ཆོས་
ལས་རྒྱལ། །ཞེས་པ་ལྟར་རོ། །
གཉིས་པ་ལ་གཉིས། མདོར་བསྟན། རྒྱས་པར་བཤད་པའོ། དང་པོ་ནི། འབྲས་བུ་དཀོན་གསུམ་
པོ་འདིའི་སྒྲུབ་བྱེད་གྱི་རིགས་ཁམས་ལ་སོགས་པ་རྣམ་པ་བཞི་པོ་དེ་ཡང་ཇི་ལྟ་བ་བཞིན་ཤེས་བྱ་
གཤེགས་ཐམས་ཅད་གཟིགས་པ་སངས་རྒྱས་རྣམས་ཀྱི་ཡུལ་ཡིན་གྱི་དེ་ལས་གཞན་པའི་ཡུལ་མིན་ཏེ།
རྒྱུ་མཚན་བཞི་ཡིས་སྒོ་ནས་ནི་གོ་རིམ་བཞིན་དུ་ཁྱེད་བཞི་བསམ་གྱིས་མི་ཁྱབ་པའི་ཕྱིར་རོ། །དེ་
270



ཡེ་ཤེས་རྡོ་རྗེ། ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། པོད་དང་པོ།
སྐད་དུ་ཡང་། དག་པའི་སེམས་ཅན་གྱིས་ཀྱང་སྤྱོད་ཡུལ་མིན་ཞེས་སོགས་འཆད་པར་འགྱུར་རོ། ། །
གཉིས་པ་ནི། རྒྱུ་མཚན་བཞི་པོ་གང་ཞེ་ན་དྲི་མ་དང་བཅས་པའི་དེ་བཞིན་ཉིད་ནི་དུས་ཅིག་
ཆར་དུ་རང་བཞིན་གྱིས་རྣམ་པར་དག་པ་ཡང་ཡིན་ལ་གློ་བུར་གྱི་ཉོན་མོངས་པ་དག་དང་ལྡན་པ་ཡང་
ཡིན་པའི་ཕྱིར། བསམ་གྱིས་མི་ཁྱབ་སྟེ། ཟབ་མོའི་ཆོས་ཀྱི་ཚུལ་ལ་མོས་པའི་རང་རྒྱལ་རྣམས་ཀྱིའང་
མིན་པའི་ཕྱིར་རོ། །དེ་སྐད་དུ་ཡང་། དཔལ་འཕྲེང་གི་མདོ་ལས། གང་གིས་ ཕྱིར་ལྷ་མོ་ཆོས་འདི་
གཉིས་ནི་རྟོགས་པར་དཀའ་བ་སྟེ། སེམས་རང་བཞིན་གྱིས་རྣམ་པར་དག་པ་རྟོགས་པར་དཀའ་བ་
དང༌། སེམས་དེ་ཉིད་ཉེ་བར་ཉོན་མོངས་པས་རྟོགས་པར་དཀའོ། །ལྷ་མོ་ཆོས་འདི་གཉིས་ཉན་པར་
བྱེད་པ་ནི་ཁྱེད་དམ་ཡང་ན་ཆོས་ཆེན་པོ་དང་ལྡན་པའི་བྱང་ཆུབ་སེམས་དཔའ་རྣམས་ཡིན་ནོ། །
ལྷ་མོ་ལྷག་མ་ཉན་ཐོས་དང་རང་སངས་རྒྱས་རྣམས་ཀྱིས་ནི་ཆོས་འདི་གཉིས་དེ་བཞིན་གཤེགས་པ་
ལ་དད་པས་རྟོགས་པར་བྱ་བ་ཉིད་དོ། །ཞེས་གསུངས་སོ། །འདི་དག་དབུས་མཐར། ཉོན་མོངས་
རྣམ་དག་མིན་དོན་དང༌། །ཞེས་གསུངས་པ་དང་ཚིག་འགལ་བ་ལྟར་སྣང་ཡང་དོན་གཅིག་པ་ཡིན་
ནོ༑ །དྲི་མ་མེད་པའི་དེ་བཞིན་ཉིད་ནི་དང་པོ་ཉིད་ནས་རང་བཞིན་གྱིས་ཀུན་ནས་ཉོན་མོངས་པ་
མེད་པ་ཡང་ཡིན་ལམ་བསྒོམ་པས་ཕྱིས་དག་པར་གྱུར་པ་ཡང་ཡིན་པའི་ཕྱིར་བསམ་གྱིས་མི་ཁྱབ་སྟེ།
གང་གི་ཕྱིར་སེམས་ནི་རང་བཞིན་གྱིས་འོད་གསལ་བ་སྟེ། དེ་ནི་དེ་ཁོ་ན་བཞིན་ཤེས་སོ། །དེས་ན་
སྐད་ཅིག་གཅིག་དང་ལྡན་པའི་ཤེས་རབ་ཀྱིས་བླ་ན་མེད་པ་ཡང་དག་པར་རྫོགས་པའི་ཕྱིར་བྱང་
ཆུབ་ཏུ་མངོན་པར་རྫོགས་པར་སངས་རྒྱས་སོ། །ཞེས་གསུངས་སོ། །སྐད་ཅིག་གཅིག་དང་ལྡན་པའི་
ཤེས་རབ་ནི་རྡོ་རྗེ་ལྟ་བུའི་ཏིང་ངེ་འཛིན་ནོ། །དྲི་མ་མེད་པའི་སངས་རྒྱས་ཀྱི་ཡོན་ཏན་ནི། གཅིག་ཏུ་
ཉོན་མོངས་པ་དང་བཅས་པ་སོ་སོ་སྐྱེ་བོ་རྣམས་ལ་ཡང་རྣམ་པར་དབྱེ་བ་མེད་པའི་ཆོས་ཉིད་སྔ་ཕྱི་
ཁྱད་པར་མེད་པར་ཡོད་པའི་ཕྱིར་བསམ་གྱིས་མི་ཁྱབ་སྟེ། ཕལ་ཆེན་གྱི་འཇིག་རྟེན་ལས་འདས་པའི་
ལེའུ་ལས། གང་གི་ཕྱིར་གང་ལ་དེ་བཞིན་གཤེགས་པའི་ཡེ་ཤེས་མཐའ་དག་རྗེས་སུ་མ་ཞུགས་
པའི་སེམས་ཅན་དེ་ནི་སེམས་ཅན་གྱི་རིས་ན་འགའ་ཡང་མེད་དོ། །འོན་ཀྱང་འདུ་ཤེས་ཀྱི་འཛིན་
པས་དེ་བཞིན་གཤེགས་པའི་ཡེ་ཤེས་མི་མངོན་ནོ། །འདུ་ཤེས་ཀྱི་འཛིན་པ་དང་བྲལ་བ་ལ་ནི་ཐམས་
ཅད་མཁྱེན་པའི་ཡེ་ཤེས་རང་འབྱུང་གི་ཡེ་ཤེས་ཐོགས་པ་མེད་པར་རབ་ཏུ་འབྱུང་ངོ༌། །ཞེས་སོགས་
271



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
དར་ཡུག་གི་དཔེ་དང་བཅས་ཏེ་འགྲེལ་པར་ཤེས་པར་བྱའོ། །རྒྱལ་བའི་མཛད་པ་ནི། འབད་རྩོལ་
མེད་པར་ལྷུན་གྱིས་གྲུབ་ཅིང་འདི་དང་འདི་བྱའོ་ཞེས་སོགས་སུ་རྣམ་པར་མི་རྟོག་བཞིན་དུ་གདུལ་
བྱའི་དོན་མཐའ་དག་མཛད་པའི་ཕྱིར་བསམ་གྱིས་མི་ཁྱབ་སྟེ། འདིའི་མདོ་ཡང་འགྲེལ་པ་ཉིད་དུ་
བལྟ་བར་བྱའོ། །
དུས་གསུམ་གཟིགས་པའི་རྒྱལ་བ་སྲས་བཅས་ཀྱིས། །
མ་འོངས་གདུལ་བྱའི་འཇུག་པ་ལེགས་གཟིགས་ནས། །
ཆོས་ཚུལ་ཟབ་མོ་འདི་ལྟར་གསལ་མཛད་ཀྱང་། །
ལོག་པར་རྟོག་རྣམས་སྙིང་ལ་ཅི་ཞིག་ཞུགས། ། ན་
གསུམ་པ་ནི། ཁམས་ནི་ཤེས་པར་བྱ་བ་ཡིན་པས་རྟོགས་བྱའི་གནས་སོ། །བྱང་ཆུབ་ནི་ཁམས་
རྟོགས་པ་ཡིན་པའི་ཕྱིར་རྟོགས་པའི་གནས་སོ། །ཡོན་ཏན་ནི་བྱང་ཆུབ་ཀྱི་ཡོན་ཏན་ཡིན་པའི་ཕྱིར་
བྱང་ཆུབ་དེ་འདི་ནི་ཡན་ལག་གི་གནས་སོ། །འཕྲིན་ལས་ནི་རྟོགས་པར་བྱེད་པའི་གནས་ཏེ། ཡོན་
ཏན་གྱི་ནུས་པས་གཞན་གྱིས་ཁམས་རྟོགས་པར་བྱེད་ཕྱིར་རོ། །དོན་བཞི་པོ་དེ་དག་ལས་གོ་རིམ་ཇི་
ལྟ་བ་བཞིན་དུ་གནས་གཅིག་ཁམས་ནི་དག་པ་དཀོན་མཆོག་གི་ཉེ་བར་ལེན་པའི་རྒྱུ་ཡིན་ཏེ། འཇིག་
རྟེན་ལས་འདས་པའི་ཆོས་ཀྱི་ས་བོན་ཡིན་པའི་ཕྱིར་རོ། །གནས་ལྷག་མ་གསུམ་ནི་དཀོན་མཆོག་གི་
རྐྱེན་ཡིན་ཏེ། རང་ཉིད་མངོན་པར་བྱང་ཆུབ་ནས་ཡོན་ཏན་གྱི་ནུས་པས་འཕྲིན་ལས་སུམ་ཅུ་རྩ་
གཉིས་མཛད་པས་གདུལ་བྱའི་རྒྱུད་ལ་དཀོན་མཆོག་སྒྲུབ་པའི་ཕྱིར་རོ། །ཡང་ན་བ་ཚབ་ཀྱིས། ཡན་
ལག་རྟོགས་པར་བྱེད་པའི་ཞེས་བསྒྱུར་བ་ལྟར་བཤད་ན་བདེའོ། །འདིར་སློབ་དཔོན་ཁ་ཅིག་འགྲེལ་
པར་འཇིག་རྟེན་ལས་འདས་པའི་ཆོས་ཀྱི་ས་བོན་ཡིན་པའི་ཕྱིར་ཞེས་པ་རྒྱས་པའི་རིགས་ལ་སྦྱར་
ཞིང་རང་བཞིན་དུ་གནས་པའི་རིགས་རྒྱུ་བཏགས་པའོ། །ཞེས་གསུངས་པ་ཡང་། གཞུང་འདིའི་
དགོངས་པ་མིན་པར་གོ་སྟེ་གཞུང་འདིའི་སྟོད་སྨད་ཐམས་ཅད་དུ་རྒྱུར་བཤད་པའི་ཕྱིར་དང༌། སློབ་
དཔོན་ཀླུ་སྒྲུབ་ཀྱིས། ས་བོན་གྱུར་པའི་ཁམས་དེ་ཉིད། །ཆོས་རྣམས་ཀུན་གྱི་རྟེན་དུ་འདོད། །ཅེས་
གསུངས་ཤིང༌། མྱང་འདས་ཆེན་པོར། ཤེས་རབ་ཅན་རྣམས་ཀྱི་ནི་ངའི་ལུས་ལ་ཆོས་ཀྱི་སྐུའི་ས་བོན་
དེ་ལྟ་བུ་ཡོད་དོ་སྙམ་དུ་ཤེས་པས་ཞེས་སོགས་གསུངས་ཤིང༌། ཕྱག་རྒྱ་ཆེན་པོ་ཐིག་ལེའི་རྒྱུད་དུ།
ད་དུ་རྒྱུར་བཤད་པ། གཞུང་འདི་
མྱང་འདས་ཆེནའ་ཁམས་དེ་ཉིད།
272



ཡེ་ཤེས་རྡོ་རྗེ། ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། པོད་དང་པོ།
དབྱིངས་ནི་ས་བོན་ཞེས་སུ་དྲན། །ཞེས་གསུངས་ལ། ཕྱག་རྡོར་གྱི་ཞལ་སྔ་ནས་ཀྱང་། དེ་ལྟར་རྣམ་
པ་ཀུན་ལྡན་རྣམ་པ་མེད་པ་ནི་རྒྱུ་སྟེ་ཤེས་རབ་ཀྱི་ཕ་རོལ་ཏུ་ཕྱིན་པ་སྟོང་པ་ཉིད་ཆེན་པོ་རྣམ་པ་ཐམས་
ཅད་ཀྱི་མཆོག་དང་ལྡན་པའོ། །ཞེས་གསུངས་ཤིང༌། དྲི་མེད་འོད་ལས། ཕྱག་རྒྱ་ཆེན་མོ་ནི་རང་
བཞིན་མེད་པའི་ཆོས་ཐམས་ཅད་ཀྱི་མཚན་ཉིད་རྣམ་པ་ཐམས་ཅད་ཀྱི་མཆོག་དང་ལྡན་མ་ཤེས་རབ་
ཀྱི་ཕ་རོལ་ཏུ་ཕྱིན་མ་སངས་རྒྱས་བསྐྱེད་པར་མཛད་མའོ། །ཆོས་འབྱུང་གི་སྒྲས་ཀྱང་དེ་བརྗོད་དེ།
ཆོས་འབྱུང་གང་ལས་རང་བཞིན་མེད་པའི་ཆོས་ཐམས་ཅད་འབྱུང་བར་འགྱུར་བའོ། །རང་བཞིན་
མེད་པའི་ཆོས་རྣམས་ནི་སྟོབས་བཅུ་དང་མི་འཇིགས་པ་ལ་སོགས་པ་ཆོས་ཀྱི་ཕུང་པོ་བརྒྱད་ཁྲི་བཞི་
སྟོང་རྣམས་སོ། །ཞེས་སོགས་རྒྱས་པར་གསུངས་པས་སོ། །
གཉིས་པ་སོ་སོར་བཤད་པ་ལ་བཞི། རྟོགས་བྱ་ཁམས་ཀྱི་གནས་ལུགས། རྟོགས་པ་བྱང་ཆུབ་
ཀྱི་ངོ་བོ། ཡན་ལག་ཡོན་ཏན་གྱི་རང་བཞིན། མཛད་པ་འཕྲིན་ལས་ཀྱི་རྣམ་བཞག་གོ །
དང་པོ་ལ་སྤྱི་དོན་གཞུ་དོན་གཉིས་ལས། དང་པོ་ལ་གསུམ། ལུང་དང་འགལ་བའི་རྣམ་བཞག་
དགག ལུང་དང་རིགས་པས་གྲུབ་པ་དགོད། དེ་ལ་བརྒལ་བའི་རྩོད་པ་སྤང་བའོ། །
དང་པོ་ལ་གསུམ། རིག་ཙམ་རིགས་སུ་སྨྲ་བ་བརྟགས་ལ་དགག །མེད་དགག་རིགས་སུ་སྨྲ་བ་
རིགས་པས་དགག ཕུང་པོ་རིགས་སུ་འདོད་པ་ལུང་གིས་དགག་པའོ། ། །
དང་པོ་ནི་ཁ་ཅིག་དྲི་མ་དང་བཅས་པའི་ཆོས་ཉིད་དང་ཆོས་ཅན་གྱི་ཆ་གདོད་མ་ནས་གནས་
པའི་རིག་ཙམ་དང་གཉིས་ག་རང་བཞིན་དུ་གནས་པའི་རིགས་སོ། །གཞན་དུ་ན་སངས་རྒྱས་ཀྱི་ཡེ་
ཤེས་ལ་ཉེ་ལེན་མེད་པར་འགྱུར་རོ་ཞེས་གསུང་ངོ༌། །འདིར་དཔྱད་པར་བྱ་སྟེ་རིག་ཙམ་དེ་ཆོས་ཅན་
གྱི་ཆ་ཡིན་པས་རང་བཞིན་འོད་གསལ་གྱི་སེམས་རང་འབྱུང་གི་ཡེ་ཤེས་དེ་ཡིན་པར་མི་རིགས་ལ།
གདོད་མ་ནས་གནས་པས་གསར་དུ་བསྒྲུབ་པའི་མངོན་པར་རྟོགས་པ་ཡང་མིན་པས། དཔྱད་ན་མ་
དག་པའི་རྣམ་ཤེས་ཚོགས་བརྒྱད་ཀྱི་སྤྱིའམ་ཁྱད་པར་གང་རུང་ལས་མི་འདའ་ལ། དེ་ལྟ་ཡིན་ན་རང་
བཞིན་དུ་གནས་པའི་རིགས་སུ་མི་འཐད་དེ་སྒྲིབ་པ་ཡིན་པའི་ཕྱིར་རོ། །ཅི་སྟེ་རིག་ཙམ་འདི་ཉིད་འོད་
གསལ་གྱི་སེམས་སོ་ཞེ་ན་མི་འཐད་དེ། རྒྱན་ལས། ཆོས་ཉིད་སེམས་ལས་གཞན་པ་སེམས་གཞན་
ནོ༑ །འོད་གསལ་མ་ཡིན་རང་བཞིན་ལ་བརྗོད་དོ། །ཞེས་དང་དབུས་མཐའི་ཏིག་ཀར་ཡང་དེ་ལྟར་
273



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
གསུངས་པ་རྣམས་དང་འགལ་བའི་ཕྱིར་རོ། །ཉེར་ལེན་མེད་པར་ཐལ་བའང་མ་ངེས་ཏེ་དབྱིངས་
ཉིད་ཡེ་ཤེས་ཡིན་པའི་ཕྱིར་རོ། །དེ་སྐད་དུ་ཡང་གཞུང་འདིར་ལན་གཅིག་མ་ཡིན་པར་གསུངས་པའི་
ཕྱིར་དང༌། ཕྱག་རྒྱ་ཆེན་པོའི་ཐིག་ལེའི་རྒྱུད་དུ། དབྱིངས་ནི་སེམས་སུ་ཤེས་པར་དྲན་ཅེས་དང༌།
མདོ་ལས། ད་ནི་མིང་ལ་མངོན་པར་ཞེན་པ་རྣམས་ཀྱི་འཁྲུལ་པ་བསལ་བར་བྱ་བའི་ཕྱིར་དོན་དམ་
པའི་མིང་གི་རྣམ་གྲངས་འགའ་ཞིག་ལ་འཇུག་པར་བྱ་སྟེ། དེ་ལ་དང་པོར་ནི་འོད་གསལ་བ་དང༌།
ཐམས་ཅད་སྟོངཔ་དང༌། སངས་རྒྱས་ཀྱི་ཡེ་ཤེས་དང༌། རྡོ་རྗེའི་ཡེ་ཤེས་དང༌། བླ་ན་མེད་པའི་ཡེ་
ཤེས་དང་ཞེས་སོགས་རྒྱས་པར་གསུངས་སོ། ། ན་
གཉིས་པ་ནི། ཁ་ཅིག་སེམས་སྐྱེ་བ་མེད་པ་ཙམ་དང་ཆོས་ཐམས་ཅད་བདེན་པར་མེད་པ་ཙམ་
ལ་རིགས་སུ་འཆད་དོ། །འདི་ཡང་དཔྱད་པར་བྱ་སྟེ། སྐྱེ་བ་དང་བདེན་པ་བཀག་ཙམ་གྱི་ལྡོག་པ་ནི་
མེད་པར་དགག་པ་ཡིན་ལ། དེ་ནི་རིགས་སུ་མི་འཐད་དེ། རི་བོང་གི་རྭ་ཡང་རིགས་སུ་ཐལ་བའི་
ཕྱིར་རོ། །གལ་ཏེ་དགག་ཞི་ལ་རིགས་སུ་སྨྲ་ན། ཆོས་ཉིད་དང་ཆོས་ཅན་གང་དགག་གཞིར་ཁས་ལེན།
དང་པོ་ལྟར་ན་ཁོ་བོའི་འདོད་པ་སྒྲུབ་ཅིང་གཞུང་གི་དོན་ལེགས་པར་སྨྲས་པ་ཉིད་དོ། །གཉིས་པ་
ལྟར་ན་ཀུན་རྫོབ་ཐམས་ཅད་རིགས་སུ་ཧ་ཅང་ཐལ་ལོ། །གཞན་ཡང་ཆོས་ཉིད་མེད་དགག་ཏུ་ཁས་
ལེན་པ་ནི་སྐྱོན་ཡིན་པར་གསུངས་ཏེ། དུས་འཁོར་དུ། ཉན་ཐོས་བྱེ་བྲག་པ། སྲིད་གསུམ་ཕྲ་རབ་
གཟུགས་མིན་འདིར་ནི་རྣམ་པར་ཤེས་པའོ་དེ་བཞིན་རྣམ་པར་ཤེས་པ་ཉིད་མེད་དོ། །སངས་རྒྱས་ཡེ་
ཤེས་གང་དུའང་གནས་པ་མ་ཡིན་ཞེས་པའི་ཚིག་ནི་སངས་རྒྱས་པ་རྣམས་སྟོན་པར་འགྱུར། །གང་
གིས་འགྱུར་མེད་དང་བྲལ་མི་རྣམས་ཀྱིས་སྟོང་པ་ཉིད་དེ་བཟུང་ནས་སྟོང་པར་ལྟ་བྱེད་པ། །དེས་ན་
གཙོ་བོས་གང་ཞིག་འཕོ་མེད་ལྷན་སྐྱེས་ལུས་ཀྱི་བདེ་བ་དག་ནི་སྔགས་ཀྱི་ཐེག་པར་བསྟན། །ཞེས་
གསུངས་ཏེ། དེ་ལ་རྐང་པ་དང་པོའི་ཕྱེད་ཀྱིས་སེམས་ཙམ་བསྟན་ལ། དེ་ནས་རྐང་པ་གསུམ་པ་ཡན་
ཅད་ཀྱིས་སྣང་མེད་ཀྱི་དབུ་མ་བསྟན་ཅིང་། ཐ་མས་ལྷན་ཅིག་སྐྱེས་པའི་ཡེ་ཤེས་སྔགས་ཀྱི་ཐེག་པར་
བསྟན་ཅིང་ངེས་དོན་མཐར་ཐུག་པ་ཡིན་པར་ཞལ་གྱིས་བཞེས་སོ། །རྔ་བོ་ཆེའི་མདོར་ཡང་། འོད་
སྲུང་གཞན་ཡང་དཔེར་ན་མི་ཞིག་ལམ་པོ་ཆེ་ཞིག་ནས་འབྲོག་དགོན་པར་སོང་བ་ལས། བྱ་རབ་
གནོད་ཅེས་བྱ་བས་སྒྲ་ཕྱུང་བ་དང་། དེ་ནས་མི་དེ་ལམ་དུ་ཞུགས་ཏེ་འགྲོ་བ་ལས་བྱའི་སྐད་དེ་ཐོས་ནས་
ལ
274



ཡེ་ཤེས་རྡོ་རྗེ།
ཐ་
ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། པོད་དང་པོ།
བསམས་པ། ཅི་ཆོམ་རྐུན་མ་བྱུང་ངམ་ཞེས་དེ་ཆོམ་རྐུན་པས་འཇིགས་སྐྲག་སྟེ་བྱོལ་བ་ལས་དགོན་
པ་གང་ན་སྟག་ཡོད་པར་དེར་ཚུད་ནས་ཚུལ་མ་ཡིན་པས་སྡུག་བསྔལ་བར་གྱུར་ཏོ། །འོད་སྲུང་དེ་
བཞིན་དུ་མ་འོངས་པའི་དུས་ན་དགེ་སློང་དང་དགེ་སློང་མ་དང་དགེ་བསྙེན་མ་རྣམས་བདག་དང་
བདག་གི་ཞེས་བྱ་བའི་སྒྲ་ཙམ་གྱིས་སྐྲག་ནས་འཇིག་རྟེན་པའི་འཇིག་ཚོགས་ལ་ལྟ་བ་ནི་བདག་མེད་
པ་སེམས་ཤིང་སྟོང་པ་ཉིད་ཆེན་པོ་ཁྱད་པའི་ལྟ་བ་སྨྲ་བའི་བདག་ཉིད་འགྱུར་བས། དེ་བཞིན་གཤེགས་
པ་རྟག་པ་སངས་རྒྱས་རྟག་པའི་བདག་དང་ལྡན་པའི་མདོ་སྡེ་འདི་ལྟ་བུ་དག་ལ་དད་པར་མི་འགྱུར་
རོ་ཞེས་དང༌། གང་མདོ་སྡེ་འདི་ལྟ་བུ་དག་འཆད་པར་མི་གྱུར་བར་དེར་ཕན་པ་སྟོན་པ་དག་འདི་ལྟ་
སྟེ༑ སྟོང་པ་ཉིད་ཀྱི་ལེའུ་དང་ལྡན་པ་ཕལ་པ་ཡང་དག་སྟོན་ཅིང་འཆད་པར་འགྱུར་རོ། །དེའི་ཚེ་དེ་
དག་གིས་མདོ་སྡེ་དེ་ལྟ་བུ་མང་པོ་དག་མཐོང་ཐོས་ནས་སེམས་ཅན་དེ་དག་སློབ་ཅིང་། དེ་དག་གིས་
ལོབས་ནས་གང་གི་ཚེ་དེ་བཞིན་གཤེགས་པའི་སྙིང་པོ་དེ་བཞིན་གཤེགས་པ་རྟག་པའི་བདག་ཉིད་དང་ལྡན་
པའི་མདོ་སྡེ་འདི་ལྟ་བུ་འདི་དག་ཐོས་ནས་དེ་དག་ཡིད་གཉིས་དང་ཐེ་ཚོམ་ཐོབ་ཅིང་བློ་ཕྱིན་ཅི་ལོག་
ཏུ་འགྱུར་རོ་ཞེས་དང་། འོད་སྲུང་ངས་སེམས་ཅན་མོས་པ་སྣ་ཚོགས་རྣམས་ལ་དགོངས་པ་སྣ་ཚོགས་
ཀྱི་མདོ་རྣམས་བསྟན་པ་ན་དེ་ལ་སྙོམས་ལས་ཅན་ཚུལ་ཁྲིམས་འཆལ་པ་ལུས་དང་ངག་ཡིད་མ་
བསྡོམས་པ་རྣམས་དེ་བཞིན་གཤེགས་པའི་སྙིང་པོ་སངས་རྒྱས་རྟག་པ་ཉིད་ཀྱི་མདོ་འདི་ལྟ་བུ་འདི་
དག་བོར་ནས་སྟོང་པ་ཉིད་ཀྱི་ལེའུ་མདོ་དག་ལ་སློབ་པར་བྱེད་ཅིང་དེ་ལ་ཁ་ཅིག་ནི་ཚིག་དང་ཡི་
གེ་འདྲེན་པར་བྱེད། ཁ་ཅིག་ནི་ཕན་ཚུན་ཚིག་དང་ཡི་གེ་དག་སྤོང་བར་བྱེད་དེ། དེ་ཅིའི་ཕྱི་ཞེ་ན།
སངས་རྒྱས་ཀྱི་གསུང་ཐམས་ཅད་ལས་ནི་སྟོང་པ་ཉིད་དང་བདག་མེད་པ་སྟོན་ཏེ། སྟོང་པ་ཉིད་དང་
བདག་མེད་པའི་དོན་མ་ཤེས་པའི་མི་བླུན་པོ་རྣམས་ནི་ཉམས་པར་འགྱུར་རོ་ཞེས་གསུངས་ལ།
གཞན་ཡང་མདོ་རྒྱུད་ཀྱི་ལུང་དུ་མ་ཡོད་དེ་སྤྲོས་པས་འཇིགས་སོ། །
གསུམ་པ་ནི། ཁ་ཅིག་སེམས་ཅན་གྱི་ཕུང་པོ་ལྔ་འདི་ཉིད་སངས་རྒྱས་སམ་སངས་རྒྱས་ཀྱི་རིགས་
ཡིན་ཞེས་རྒྱུད་སྡེའི་ལུང་འགའ་ཞིག་ལ་སྒྲ་ཇི་བཞིན་པར་བཟུང་ནས་སྨྲའོ། །མི་འཐད་དེ། ཀྱེའི་རྡོ་
རྗེར། ཀྱེ་བཅོམ་ལྡན་འདས་རྣམ་པར་མ་དག་པ་གང་ལགས། བཅོམ་ལྡན་འདས་ཀྱིས་བཀའ་སྩལ་
པ༑ གཟུགས་ལ་སོགས་པའོ། །ཅིའི་སླད་དུ་ཞེ་ན། གཟུང་བ་དང་འཛིན་པའི་དངོས་པོའི་ཕྱིར་རོ་
275



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
ཞེས་དང་། དྲི་མེད་འོད་དུ་སྔར་གྱི་ལུང་དྲངས་པ་དེ་ཉིད་ཀྱི་རྗེས་ཐོགས་སུ་གང་ལ་ཁྲག་དང་གཅི་བ་
དང་ཁུ་བ་རྣམས་འབྱུང་བ་དེ་ནི་ཆོས་འབྱུང་མ་ཡིན་ནོ་ཞེས་དང༌། སེམས་ཅན་གྱི་ལུས་ནི་སངས་རྒྱས་
ཉིད་དུ་མི་འགྱུར་ཏེ་སངས་རྒྱས་ཀྱི་ཡོན་ཏན་རྣམས་མེད་པའི་ཕྱིར་རོ། །ཞེས་སོགས་རྒྱས་པར་གསུངས་
ཏེ་དེ་ཉིད་དུ་བལྟའོ། །རྡོ་རྗེ་སྙིང་འགྲེལ་དུ་ཡང་། དྲི་ལྡན་དྲི་ཆེན་ལ་སོགས་ཕུང་པོ་གང་འདིར་ཕུང་
པོ་དེ་རྣམས་ལྷ་རྣམས་མིན། །ཞལ་དང་ཕྱག་ཏུ་བརྟགས་པའི་སངས་རྒྱས་རྣམས་ནི་བྱང་ཆུབ་དོན་དུ་
ལྷ་རྣམས་མིན། །ཞེས་གསུངས་ཏེ། སེམས་འགྲེལ་ལས་སྦྱངས་པ་དག་གི་སྤྱོད་ཡུལ་ལོ། ། །
གཉིས་པ་ལ་གཉིས། རང་བཞིན་དང་། རྒྱས་པའི་རིགས་སོ། །དང་པོ་ནི། སེམས་ཀྱི་ཆོས་ཉིད་
རང་བཞིན་ གྱིས་འོད་གསལ་བ་སྤྲོས་པ་ཐམས་ཅད་དང༌ བྲལ་བར་གདོད་ནས་ རང་ འབྱུང་དུ་
བཞུགས་པ་དེ་ཡིན་ལ། དེ་ཡང་ཆོས་ཉིད་རང་གི་ངོ་བོ་ལ་ནི་དག་མ་དག་ལ་སོགས་པའི་གནས་
སྐབས་ཐ་དད་པ་མེད་ཅིང་ཀུན་ཏུ་མཁའ་ལྟར་རོ་གཅིག་པ་ཡིན་ལ་སེམས་ཅན་སོ་སོ་ལ་ལྟོས་ནས་
དག་མ་དག་སོགས་དུ་མར་འདོགས་པ་ལས། མ་དག་པའི་གནས་སྐབས་གཙོ་ཆེ་བར་བཟུང་ནས་
རང་བཞིན་དུ་གནས་པའི་རིགས་སུ་འཇོག་གོ ། །
གཉིས་པ་ནི་སྙིགས་མའི་དུས་ཀྱི་ཐམས་ཅད་མཁྱེན་པ་ཆོས་ཀྱི་རྗེ་རིན་པོ་ཆེ་ཡབ་སྲས་རྣམས་
ནི་རང་བཞིན་དུ་གནས་པའི་རིགས་ལྟར་རྒྱས་པའི་རིགས་ཀྱང་གདོད་མ་ནས་གནས་པར་བཞེད་ལ།
དེ་ཡང་རྒྱས་པའི་རིགས་ནི་རིག་པའི་ཆ་ཡིན་ལ་དབྱིངས་རིག་དབྱེར་མེད་པའི་ཕྱིར་རོ་ཞེས་དགོངས་
པར་མངོན་ནོ། །དེ་ལ་ཆོས་ཅན་གྱི་ཆའི་རིག་པ་གདོད་མ་ནས་གནས་པའི་རྒྱས་པའི་ རིགས་སུའང་
དཀའ་སྟེ་སྔར་དཔྱད་ཟིན་པ་ཉིད་དོ། །ཆོས་ཉིད་ཀྱི་གོ་ཆའི་རིགས་པ་ལ་ངོས་འཛིན་ན་རང་བཞིན་དུ་
གནས་པའི་རིགས་དང་དོན་གཅིག་པ་ཉིད་དོ། །སློབ་དཔོན་ཕལ་ཆེར་ནི་གསར་དུ་བསྒྲུབས་པའི་དགེ་
བ་ཐམས་ཅད་ཐར་པའི་རྒྱུར་གྱུར་པ་ཞིག་ལ་འཆད་དེ། རྒྱན་དང་བྱང་པ་ལ་སོགས་པའི་དགོངས་
པར་མངོན་ནོ། །འདི་དག་གི་གནས་ལུགས་ཇི་ལྟ་བ་བཞིན་སངས་རྒྱས་ཁོ་ནའི་སྤྱོད་ཡུལ་ཡིན་པར་
སྔར་བཤད་ཅིང་ཕྱིས་ཡང་ཡང་འཆད་པར་འགྱུར་བས་བདག་ལྟ་བུའི་དཔྱོད་པའི་ཡུལ་དུ་ག་ལ་
ཞིག་འགྱུར། འོན་ཀྱང་ལུང་གི་རྗེས་སུ་འབྲངས་ཏེ་བཤད་ན་ཆོས་ཀྱི་དབྱིངས་འདི་ཉིད་ཡེ་ཤེས་ཡིན་
པ་དང་ཡོན་ཏན་གྱི་རྣམ་པ་མ་ལུས་པ་རང་འབྱུང་དུ་ལྡན་པ་དང་སྒྲིབ་པ་ཐམས་ཅད་ལས་རང་བཞིན་
276



ཡེ་ཤེས་རྡོ་རྗེ།
ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། པོད་དང་པོ།
གྱིས་གྲོལ་བ་དང་ཤེས་བྱ་ཐམས་ཅད་ལ་མཁའ་ལྟར་ཁྱབ་པར་བཞུགས་པ་དང་། ཡོད་ཀྱང་མ་མཐོང་
བ་ནི་སེམས་ཅན་རང་རང་གི་ལས་ཀྱི་དབང་ཡིན་པར་བཤད་པས་དེ་ཙམ་ཞིག་ཤེས་པར་བྱེད་
ནུས་སོ། །
གསུམ་པ་ནི། གལ་ཏེ་ཆོས་ཀྱི་དབྱིངས་ཡེ་ཤེས་ཡིན་ན་སྐྱེ་འགག་བྱེད་པར་འགྱུར་རོ་ཞེ་ན་མ་
ངེས་ཏེ། དུས་འཁོར་དུ། སྐད་ཅིག་གཅིག་དང་དུ་མ་དང་བྲལ་ཡེ་ཤེས་ནི་རྒྱལ་བ་རྣམས་ཀྱི་དེ་ཁོ་ན་
ཉིད། །ཅེས་གསུངས་པས། སྐད་ཅིག་ལས་འདས་པའི་ཡེ་ཤེས་ཡིན་པའི་ཕྱིར་དང༌། བུམ་པའི་ནང་
དུ་ཆུ་ནི་ལེན་པར་བྱེད་པ་ན་ཡང་ནམ་མཁའ་འགྲོ་བ་མིན་པ་ཇི་ལྟ་བར། མཁའ་ཁྱབ་མཁའི་རྡོ་རྗེ་
ཅན་ནི་ཡུལ་དང་རྣམ་པར་བྲལ་བ་ལུས་ཀྱི་དབུས་སུ་དེ་བཞིན་ནོ། །ཞེས་འགྲོ་འོང་མེད་པར་གསུངས་
པ་ཡིན་པའི་ཕྱིར་དང༌། རྡོ་རྗེ་སྙིང་པོ། ཇི་ལྟར་བུམ་པ་ཉམས་བྱས་པས། །ནམ་མཁའ་ཉམས་པ་
མིན་པ་ལྟར། །དེ་བཞིན་ལུས་པོ་ཉམས་པས་ཀྱང་། །ཡེ་ཤེས་ཉམས་པར་འགྱུར་མ་ཡིན། ། ཞེས་སོགས་
གསུངས་པས་སོ། །གཞན་ཡང་སེམས་ཅན་རྣམས་སྒྲིབ་གཉིས་སྤང་པར་ཐལ་བ་དང་། ཚོགས་གཉིས་
རྫོགས་པར་ཐལ་བ་དང༌། སངས་རྒྱས་ཀྱི་འཕྲིན་ལས་བྱེད་པར་ཐལ་བ་དང༌། ལམ་སྒོམ་པ་དོན་
མེད་པར་ཐལ་བའི་གནོད་བྱེད་འགོད་པ་རྣམས་ནི་མ་བརྟགས་པར་སྐྱོན་བརྗོད་པ་ཁོ་ན་སྟེ། དང་པོ་
གཉིས་ལ་ནི་ཡོད་པ་དང་ཡིན་པའི་ཁྱད་པར་ཕྱེ་ལ་ལན་གདབ་པར་བྱའོ། །གསུམ་པ་ལ་ནི། དེ་
བཞིན་ཆོས་ཀྱི་དབང་ཕྱུག་ཉོན་མོངས་སྦྱིན་ལས་མ་གྲོལ་ལུས། །ཉོན་མོངས་བྲུ་བས་ཉེན་པ་འགྲོ་ལ་
ཆོས་ཀྱི་དགའ་བའི་རོ་སྟེར་འགྱུར་བ་མིན། །ཞེས་རྒྱལ་ཚབ་ཉིད་ཀྱིས་རྩོད་པ་སྤངས་སོ། །བཞི་
པའང་མ་ངེས་ཏེ་ཡོད་ཀྱང་མ་ཐོབ་པའི་ཕྱིར་རོ། ། །
གཟུགས་དང་མི་ལྡན་འབྱོར་པའི་དཔལ་མེད་ཀྱང་། །
ཐེག་མཆོག་གཞུང་ལུགས་འདི་ལྟར་འབྱེད་ནུས་པས། ། །
གཟུགས་དང་བློ་གྲོས་བགོ་སྐལ་འགྱེད་པ་ན། ། །
།
ཁོ་བོ་བློ་གྲོས་གཅིག་པུ་ཐོབ་པ་སྙམ། ། །
ཤིན་ཏུ་རྟོགས་དཀའ་བདེ་གཤེགས་སྙིང་པོའི་དོན། །
དོན། །
ཤིན་ཏུ་གསལ་བར་གཞུང་བཞིན་ལེགས་པར་ཕྱེ། །
277



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
ཕྱོགས་ལྷུང་ཕྱོགས་འཛིན་ཅན་རྣམས་མིག་ཏུ་ཡང་། །
རྒྱལ་རྣམས་དགྱེས་པར་འགྱུར་སྙམ་བདག་བློའི་ཚིམ། །
༈ གཉིས་པ་གཞུང་གི་དོན་ལ་གཉིས། ཀུན་ལ་ཁམས་ཀྱིས་ཁྱབ་པར་བསྟན། ཁྱབ་བྱེད་ཁམས་
ཀྱི་རང་བཞིན་བཤད་པའོ། ། ། །
དང་པོ་ནི། ལུས་ཅན་སེམས་ཅན་ཐམས་ཅད་ཀུན་ཆོས་ཅན། དུས་རྟག་ཏུ་སངས་རྒྱས་ཀྱི་སྙིང་
པོ་ཅན་ཡིན་ཏེ། རྫོགས་པའི་སངས་རྒྱས་ཀྱི་ཆོས་ཀྱི་སྐུ་ནི་འཕྲོ་བ་སྟེ་ཁྱབ་པར་ཡོད་པའི་ཕྱིར་དང་།
དེ་བཞིན་གཤེགས་པའི་དེ་བཞིན་ཉིད་དབྱེ་བ་མེད་པ་སྟེ་ཁྱད་པར་མེད་པར་ཡོད་པའི་ཕྱིར་དང་། དེ་
བཞིན་གཤེགས་པའི་རིགས་ཡོད་པའི་ཕྱིར་ནའོ། །དེས་ན་སེམས་ཅན་ཐམས་ཅད་ནི་རྟག་ཏུ་དེ་
བཞིན་གཤེགས་པའི་ སྙིང་པོ་ཅན་ནོ་ཞེས་མདོ་ལས་གསུངས་སོ། །རྟགས་གསུམ་པོའི་དོན་ཡང་དཔེ་
དགུས་འཆད་པར་འགྱུར་རོ། །
གཉིས་པ་ལ་ལྔ། ཁམས་གྱི་རང་བཞིན་སྤྱིར་གཏན་ལ་དབབ་པ་དང༌། ཁམས་མ་དག་པའི་
གནས་སྐབས་དཔེས་ཉེ་བར་མཚོན་པ། ཁམས་རྟོགས་པའི་ཡུན་ངོས་བཟུང་། ཁམས་མཐའ་གཉིས་
ལས་གྲོལ་བའི་ཚུལ། ཁམས་དེ་བསྟན་པའི་དགོས་པ་བཤད་པའོ། ། །
དང་པོ་ལ་གསུམ། མདོར་བསྟན། རྒྱས་བཤད། དོན་བསྡུ་བའོ། །དང་པོ་ནི། བཤད་མ་ཐག་
པའི་ཆོས་སྐུ་སོགས་གསུམ་པོ་རང་བཞིན་གྱིས་རྣམ་པར་དག་པ་ནི་ཁམས་ཀྱི་ངོ་བོ་དང༌། མོས་པ་
སོགས་བཞི་ཁམས་དག་པར་བྱེད་པའི་རྒྱུ་དང༌། ཡོན་ཏན་གྱི་ཕར་ཕྱིན་བཞི་ནི་དག་བྱེད་བཞི་དང་
ཁམས་ཀྱི་འབྲས་བུ་དང་། ཁམས་སད་པའི་བྱེད་ལས་འཁོར་འདས་ལ་སྐྱོན་ཡོན་དུ་མཐོང་བ་དང་
ཁམས་ལ་རྒྱུ་དང་འབྲས་བུའི་ཡོན་ཏན་ལྡན་པའི་ཚུལ་དང་། རྟེན་གྱི་སྒོ་ནས་དབྱེ་བ་འཇུག་པའི་ཚུལ་
དང༌། དབྱེ་བ་དེ་ཡང་ངོ་བོའི་སྒོ་ནས་དབྱེ་བ་མིན་གྱི་གནས་སྐབས་ཀྱི་སྒོ་ནས་མིང་ཐ་དད་དུ་སྟོན་
པའི་དོན་དང་། དེ་བཞིན་དུ་ཁམས་ལ་གནས་སྐབས་ཐ་དད་དུ་བརྟགས་ཀྱང་ཁམས་ཀྱི་ངོ་བོ་ཐམས་
ཅད་ལ་ཁྱད་མེད་པར་ཁྱབ་པ་ཀུན་ཏུ་འགྲོ་བའི་དོན་དང་། དག་མ་དག་ཐམས་ཅད་ལ་ཁྱབ་ཀྱང་
ཁམས་ཀྱི་རང་བཞིན་དུས་རྟག་ཏུ་མི་འགྱུར་བའི་དོན་དང་། མི་འགྱུར་བའི་དོན་ཡང་འགྱུར་བ་མེད་
ཙམ་གྱིས་མེད་དགག་མིན་གྱི་དེའི་སྤངས་པ་དང་རྟོགས་པའི་ཡོན་ཏན་རྣམས་དབྱེར་མེད་པ་སྟེ་དེ་
278



ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད།
།
པོད་དང་པོ།
ཡེ་ཤེས་རྡོ་རྗེ།
ལྟར་དོན་བཅུ་ནི་ཆོས་ཉིད་དོན་དམ་པའི་བདེན་པ་ཆོས་ཀྱི་དབྱིངས་ཀྱི་དགོངས་པ་ཟབ་མོའི་དོན་
ནམ་གནས་ལུགས་ཡིན་པར་ཤེས་པར་བྱའོ། །དེ་ལྟར་ན་ཕྱི་མ་བཞི་ནི་དྲུག་པའི་ཁྱད་པར་གྱིས་ཆོས་
བཤད་པའོ། ། ་་་་་་ ::
1:གཉིས་པ་ལ་བརྒྱད། ངོ་བོ་དང་རྒྱུའི་དོན། འབྲས་བུ་དང་ལས་ཀྱི་དོན། ལྡན་པའི་དོན། འཇུག་
པའི་དོན། གནས་སྐབས་ཀྱི་དོན། ཀུན་ཏུ་འགྲོ་བའི་དོན། མི་འགྱུར་བའི་དོན། ཡོན་ཏན་དབྱེར་མེད་
པའི་དོན་ནོ། ། གང་ལ་
དང་པོ་ལ་གཉིས། ཐུན་མོང་དུ་བསྟན། སོ་སོར་བཤད་པའོ། །དང་པོ་ནི། ཁམས་བདེ་བར་གཤེགས་
པའི་སྙིང་པོའི་ངོ་བོ་ནི། ཡིད་བཞིན་གྱི་ནོར་བུ་རིན་ཆེན་དང་ནམ་མཁའ་དང་རང་བཞིན་གྱིས་དག་
པའི་ཆུ་བཞིན་དུ་དུས་རྟག་ཏུ་རང་བཞིན་གྱིས་ཉོན་མོངས་པ་མེད་པ་ཡིན་ལ། དེ་ལྟ་བུའི་ཁམས་སད་
པ་ནི་རྒྱུ་ཐེག་པ་ཆེན་པོའི་ཆོས་ལ་མོས་པ་དང་བདག་མེད་རྟོགས་པའི་ལྷག་པའི་ཤེས་རབ་དང༌།
ནམ་མཁའི་མཛོད་ལ་སོགས་པའི་ཏིང་ངེ་འཛིན་དང་སྙིང་རྗེ་ཆེན་པོ་ལས་བྱུང་བའོ། །དེ་ཡང་ཁམས་
ནི་རེས་འགའ་ཁོ་ནར་དག་པ་ནི་མིན་གྱི་རྟག་ཏུ་དག་པ་ཡིན་ལ་དེ་ཡང་རྐྱེན་གྱི་གསར་དུ་དག་པར་
བྱས་པ་ནི་མིན་གྱི་ཆུའི་རླན་ལྟར་རང་བཞིན་གྱིས་དག་པ་ཡིན་ནོ་ཞེས་བྱ་བ་ནི་རྟག་ཏུ་རང་བཞིན་
ཉོན་མོངས་པ་མེད་ཞེས་བྱ་བའི་ཚིག་གི་ནུས་པའོ། །འདིར་ཁ་ཅིག་རིན་ཆེན་ནམ་མཁའ་ཆུ་བཞིན་
ཞེས་སོ་སོའི་དཔེ་དང་དག་པ་བཞིན་ཞེས་ཐུན་མོང་གི་དཔེར་སྦྱོར་ལ། ཁ་ཅིག་དེ་ལྟར་མི་བྱེད་པར་
དག་པ་ཞེས་པ་གསུམ་ག་མ་སྦྱོར་ཏེ་འགྲེལ་པའི་དགོངས་པ་དཔྱད་པར་བྱའོ། ། དེ་ལ་
1:|:གཉིས་པ་ལ་ངོ་བོ་དང་རྒྱུ་བཤད་པ་གཉིས་ལས། དང་པོ་ནི། ཁམས་རང་བཞིན་གྱིས་རྣམས་
པར་དག་པ་འདི་ཉིད་ལ་ལྡོག་པའི་སྒོ་ནས་ཕྱེ་ན་ཡེ་ཤེས་གཙོ་བོར་གྱུར་པའི་ཆོས་ཀྱི་སྐུ་དང་། དབྱིངས་
གཙོ་བོར་གྱུར་པ་དེ་བཞིན་ཉིད་དང༌། ཐབས་ཤེས་གཙོ་བོར་གྱུར་པའི་རིགས་ཏེ་གསུམ་ཡིན་ལ།
གསུམ་པོ་འདི་དག་ཀྱང་གོ་རིམ་ཇི་ལྟར་བར་ཡིད་བཞིན་གྱི་ནོར་བུའི་ཡོན་ཏན་དང༌། ནམ་མཁའི་
ཡོན་ཏན་དང༌། ཆུའི་ཡོན་ཏན་དང་། ཆོས་མཐུན་པ་ཉིད་ཡིན་ཏེ། བསམ་པའི་དོན་གྲུབ་པ་ལ་སོགས་
པའི་མཐུ་དང་ལྡན་པའི་ངོ་བོ་དང༌། རྟག་ཏུ་གཞན་དུ་མི་འགྱུར་བའི་ངོ་བོ་དང་སྙིང་རྗེས་བརླན་པའི་
ངོ་བོ་ཡིན་བའི་ཕྱིར་རོ། །སྤྱིའི་མཚན་ཉིད་རང་བཞིན་གྱིས་ཉོན་མོངས་པ་མེད་པའི་ཕྱིར་ཡང་དེ་དག་
279



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
དང་ཆོས་མཐུན་པ་ཡིན་ཏེ། དབུས་མཐར། ཆུ་ ཁམས་ གསེར་དང་ནམ་མཁའ་རྣམས། །དག་པ་
བཞིན་དུ་དག་པར་འདོད། །ཅེས་དང་། བསྟོད་པར། ཇི་ལྟར་རིན་ཆེན་བེ་དཱུརྱས། །དུས་རྣམས་ཀུན་
ཏུ་འོད་གསལ་ཡང་། །རྡོ་ཡི་ནང་ན་གནས་གྱུར་ན། །དེ་ཡི་འོད་ནི་གསལ་མ་ཡིན། །དེ་བཞིན་ཉོན་
མོངས་ཀྱིས་གཡོགས་པའི། །ཆོས་དབྱིངས་ཤིན་ཏུ་དྲི་མེད་པའང་། །འཁོར་བར་འོད་ནི་གསལ་མ་
ཡིན། །མྱ་ངན་འདས་ན་འོད་གསལ་འགྱུར། །ཞེས་དང་། ས་ཡི་དཀྱིལ་ན་ཡོད་པའི་ཆུ། །དྲི་མ་མེད་
པར་གནས་པ་ལྟར། །ཉོན་མོངས་ནང་ན་ཡེ་ཤེས་ཀྱང་། །དེ་བཞིན་དྲི་མ་མེད་པར་གནས། །ཞེས་
སོགས་གསུངས་པ་ལྟར་རོ། ། དེ་དག་
གཉིས་པ་ལ་གསུམ། དག་བྱ་སྒྲིབ་པ། དག་བྱེད་གཉེན་པོ། དེ་ལས་གྲུབ་པའི་གནས་སྐབས་
ཀྱི་འབྲས་བུའོ། །དང་པོ་ནི། སྤྱིར་གང་ཟག་གི་རིགས་གསུམ་སྟེ། སྲིད་པ་འདོད་པ་དང༌། སྲིད་པ་
དང་བྲལ་བར་འདོད་པ་དང་། དེ་གཉིས་ག་མངོན་པར་མི་འདོད་པའོ། །
དང་པོ་ལ་གཉིས། བགྲོད་དཀའི་ལམ་ལ་ཀུན་ཏུ་ཞུགས་ཞེས་པ་ལྟར་གཏན་ཡོངས་སུ་མྱ་ངན་
ལས་མིག་འདའ་བའི་རིགས་ཅན་དང༌། ཆོས་འདི་པར་གཏོགས་ཀྱང་ཐེག་པ་ཆེན་པོ་ལ་ཞེ་སྡང་བ་
རྣམས་ཏེ་སྔ་མ་ནི་འབྲས་བུ་མི་འདོད་པ་ཡིན་ལ། ཕྱི་མ་ནི་རྒྱུ་ལ་སྡང་པའོ། །ཕྱི་མའི་དབང་དུ་མཛད་
ནས་བཅོས་ལྡན་འདས་ཀྱིས། ང་ནི་དེ་དག་གི་སྟོན་པ་མ་ཡིན་ལ། དེ་དག་ཀྱང་ངའི་ཉན་ཐོས་མ་ཡིན་
ནོ༑ ༑ཤཱ་རིའི་བུ་དེ་དག་ནི་མུན་པ་བས་ཀྱང་ཆེས་མུན་པ། མུན་པ་ནས། མུན་པ་ཆེན་པོར་འགྲོ་བ་
མུན་པ་ཆེན་པོ་དང་ལྡན་པ་ཞེས་ང་སྨྲའོ། །ཞེས་གསུངས་པའོ། །དེ་ལ་ངའི་ཉན་ཐོས་མ་ཡིན་པ་ནི།
གང་ཞིག་ཡིད་ནི་ཆོས་ལ་སྡང་བ་དེ་ལ་ཐར་པ་ག་ལ་ཡོད། །ཅེས་གསུངས་པ་ལྟར་རེ་ཞིག་གདུལ་
བྱར་མ་གྱུར་བས་དམན་པ་ལ་དགག་སྒྲ་མཛད་པའོ། །མུན་པ་ནི་ཐ་མལ་གྱི་མུན་པ་སྟེ་དེ་བས་ཀྱང་
ཆེས་མུན་པ་ནི་མ་རིག་པའོ། །མུན་པ་ནས་མུན་པ་ཆེན་པོར་འགྲོ་བ་ནི། སྤྱིར་སྣང་བ་ནས་སྣང་བར་
དང༌། མུན་པ་ནས་མུན་པར་དང་མུན་པས་ནས་སྣང་བར་དང༌། སྣང་བ་ནས་མུན་པར་འགྲོ་བ་བཞི་
ལས་གཉིས་པ་སྟེ། །སྡུག་བསྔལ་ནས་སྡུག་བསྔལ་དུ་བརྒྱུད་པའོ། །མུན་པ་ཆེན་པོ་དང་ལྡན་པ་ནི།
རྒྱུ་མ་རིག་པ་དང་འབྲས་བུ་སྡུག་བསྔལ་གཉིས་ཀ་དང་ལྡན་པའོ། ། །
གཉིས་པ་སྲིད་པ་དང་བྲལ་བར་འདོད་པ་ལ་གཉིས། ཐབས་མིན་དང་། ཐབས་ལ་ཞུགས་པའོ། །
280



ཡེ་ཤེས་རྡོ་རྗེ།
ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད།
པོད་དང་པོ།
དང་པོ་ལ་གསུམ། མུ་སྟེགས་བྱེད་དང༌། གང་ཟག་ཏུ་ལྟ་བ་དང། སྟོང་པར་ལྟ་བའོ། །དང་པོ་ལ་
གསུམ། ཙ་ར་ཀ་པ་དང༌། ཀུན་ཏུ་རྒྱུ་བ་དང༌། གཅེར་བུ་པ་སྟེ་དེ་ལ་སོགས་པ་རྣམས་སོ། །
དེའི་དང་པོ་ནི་སྨན་དཔྱད་པ་སྟེ། ལྟ་སྤྱོད་གཉིས་ཀ་ཕྱིན་ཅི་ལོག་པའོ། །ཕྱི་མ་གཉིས་ནི་ལྟ་བ་
འཁྲུལ་ཡང་སྤྱོད་པ་ཕྱོགས་རེ་ཕྱིན་ཅི་མ་ལོག་པ་སྟེ། དེ་ཡང་ཀུན་ཏུ་རྒྱུ་ནི་ཕྱི་རོལ་པའི་རབ་བྱུང་ཡིན་
ལ་འཚོ་བ་པ་ཡང་ཟེར་རོ། །གཅེར་བུ་པ་ནི་དྲང་སྲོང་རྒྱལ་བ་དམ་པ་ལ་སྟོན་པར་འཛིན་པ་གཅེར་
བུའི་བརྟུལ་ཞུགས་ལ་གནས་པ་སྟེ་མཆོད་འོས་པ་ཡང་ཟེར་རོ། །
གཉིས་པ་ནི། རང་གི་སྡེ་བར་གཏོགས་ཀྱང་བརྗོད་དུ་མེད་པའི་བདག་ཁས་ལེན་པ་རྣམས་ཏེ།
དེ་ལ་དགོངས་ནས་བཅོམ་ལྡན་འདས་ཀྱིས་སྟོང་པ་ཉིད་ལ་མོས་པ་མེད་པ་ནི། མུ་སྟེགས་པ་དག་
དང་ཁྱད་པར་མེད་དོ་ཞེས་གསུངས་པའོ། ། །
གསུམ་པ་ནི། མངོན་པའི་ང་རྒྱལ་ཅན་སྟོང་པ་ཉིད་དུ་ལྟ་བ་སྟེ། སྟོང་བ་ཉིད་ཀྱི་རྣམ་པར་ཐར་
པའི་སྒོ་ལ་ཡང་སྟོང་བ་ཉིད་དུ་ལྟ་བར་གྱུར་པའོ། །འདིའི་དབང་དུ་མཛད་ནས་འོད་སྲུང་གང་ཟག་ཏུ་
ལྟ་བ་རིབ་རབ་ཙམ་ནི་བླའི་མངོན་པའི་ང་རྒྱལ་ཅན་སྟོང་པ་ཉིད་དུ་ལྟ་བ་ནི་དེ་ལྟ་མ་ཡིན་ནོ། །ཞེས་
གསུངས་སོ། །འདི་ཡང་སྟོང་ཉིད་ལ་དངོས་པོར་འཛིན་པའམ་ཆད་པ་ཆེན་པོར་ལྷུང་བ་རྣམས་སོ། ། །
གཉིས་པ་ཐབས་ལ་ཞུགས་པ་ནི། ཉན་ཐོས་དང་རང་རྒྱལ་གྱི་ལམ་ལ་ཚུལ་བཞིན་དུ་ཞུགས་པ་
གཉིས་སོ། ། །
གསུམ་པ་དེ་གཉིས་ཀ་མི་འདོད་པ་ནི་བྱང་ཆུབ་སེམས་དཔའ་རྣམས་ཏེ། འཕགས་པ་འཁོར་
བའམ་མྱ་ངན་འདས་མི་འགྱུར་ཞེས་གསུངས་པའོ། །དེ་ལྟར་གང་ཟག་རིགས་བརྒྱད་པོ་ཡང་བསྡུ་ན་
གསུམ་སྟེ། དང་པོ་གཉིས་ནི་ལོག་པ་ཉིད་དུ་ངེས་པའི་སེམས་ཅན་གྱི་ཕུང་པོ་ཡིན་ལ། བར་མ་གསུམ་
ནི་མ་ངེས་པའི་སེམས་ཅན་གྱི་ཕུང་པོ་དང་། ཐ་མ་གསུམ་ཡང་དག་པར་ཉིད་དུ་ངེས་པའི་སེམས་ཅན་
གྱི་ཕུང་པོའོ། །དེ་ལ་དང་པོ་བདུན་ནི་སྒྲིབ་པའི་རྟེན་ཡིན་ལ། ཐ་མ་ནི་གཉེན་པོའི་རྟེན་ཏེ། འདི་ལྟར་
ཐེག་པ་ཆེན་པོ་ཆོས་ཀྱི་འབྲས་བུ་དང་རྒྱུ་ལ་སྡང་ཞིང་ཁོང་ཁྲོ་བ་དང་ཆོས་ལ་བདེ་བདག་དུ་ལྟ་བ་དང་།
འཁོར་བའི་སྡུག་བསྔལ་ལ་སྡུག་བསྔལ་བར་འདུ་ཤེས་ཤིང་དེ་ཉིད་ཀྱིས་འཇིགས་པ་དང༌། སེམས་
ཅན་གྱི་དོན་ལ་རྒྱབ་ཀྱིས་ཕྱོགས་ཤིང་ལྟོས་པ་མེད་པ་ཉིད་ནི་རིམ་པ་ལྟར། འདོད་ཆེན་པ་དང་དེས་
28



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
མཚོན་པའི་སེམས་ཅན་འདའ་བ་རྣམས་དང༌། མུ་སྟེགས་བྱེད་པས་མཚོན་པ་ཐབས་མིན་ལ་ཞུགས་
པ་གསུམ་དང་ཐབས་ལ་ཞུགས་པ་ཉན་ཐོས་རྣམས་དང༌། ལམ་གྱི་རྟོགས་པ་རང་བྱུང་དུ་སྐྱེ་བ་རང་
རྒྱལ་ཏེ་དེ་རྣམས་ཀྱི་རྒྱུད་ཀྱི་བདེ་གཤེགས་སྙིང་པོ་མཐོང་བ་ལ་སྒྲིབ་པ་རྣམ་པ་བཞིའོ། །དེ་ཡང་དེ་དག་
ལ་གཙོ་ཆེ་བར་ལྡན་པ་ཡིན་གྱི་གཞན་ལ་མི་ལྡན་པ་ནི་མ་ཡིན་ནོ། །དེ་ལ་འཁོར་བ་འབབ་ཞིག་དོན་
དུ་གཉེར་བས་འདོད་ཆེན་པ་ཞེས་བྱ་ལ་མུ་སྟེགས་བྱེད་ཀྱི་དོན་ནི། མུ་ནི་ཐར་པ་ཡིན་ལ། སྟེགས་ནི་
དེ་ཐོབ་པའི་ཐབས་སྟོན་པའི་བསྟན་བཅོས་ཡིན་ཞིང་། དེ་བྱེད་པས་མུ་སྟེགས་བྱེད་དོ་ཞེས་ཁྱད་པར་
དུ་འཕགས་པའི་བསྟོད་པ་ལས་བཤད་དོ་ཁ་ཅིག་གསུང་ངོ༌། ། ཁོ ་ ན་
གཉིས་པ་ནི། དེ་ལྟ་བུའི་སྒྲིབ་པ་བཞི་པོ་གང་པར་བྱེད་རྒྱུ་སྟེ་གཉེན་པོ་ནི་རིམ་པ་ལྟར། ཐེག་པ་
ཆེན་པོའི་ཆོས་ལ་ལྷག་པར་མོས་པ་དང་། ལ་སོགས་པས་བསྡུས་པ་ཤེས་རབ་ཀྱི་ཕ་རོལ་ཏུ་ཕྱིན་པ་
དང༌། ཏིང་ངེ་འཛིན་ཚད་མེད་པ་དང་། སྙིང་རྗེ་ཆེན་པོ་སྟེ་ལམ་གྱི་ཆོས་ནི་རྣམ་པ་བཞི་པོ་འདི་ཉིད་དོ། །
བྱང་སེམས་ཀྱི་རྒྱུད་ཀྱི་མོས་པ་སོགས་ཀྱིས་འདོད་ཆེན་པ་སོགས་ཀྱི་རྒྱུད་ཀྱི་སྒྲིབ་པ་སྤོང་ན། སངས་
རྒྱས་ཀྱི་སྒྲིབ་གཉིས་སྤངས་པས་སེམས་ཅན་ཐམས་ཅད་གྲོལ་བར་ཐལ་ཞེ་ན། སྐྱོན་མེད་དེ་དེ་དང་
ཆ་འདྲ་བྱང་ཆུབ་སེམས་དཔའི་རྒྱུད་ལ་ཡོད་པ་སྤོང་བ་ཡིན་ནོ། ། ད ་
གསུམ་པ་ནི། ཐུབ་པ་རྫོགས་པའི་སངས་རྒྱས་ཀྱི་རྗེས་སུ་སྐྱེས་པའི་སྲས་ཡིན་ནོ་ཞེས་དྲང་ངོ༌། །
གང་ན་འཁོར་ལོ་བསྒྱུར་བའི་རྒྱལ་པོའི་སྲས་བསྐྱེད་པ་ལ་རྒྱུ་བཞི་དགོས་པ་ལྟར་འདིར་ཡང་ཐེག་
པའི་མཆོག་ཐེག་ཆེན་ལ་མོས་པ་ནི་ཡོན་ཏན་ཁྱད་པར་ཅན་རྣམས་ཀྱི་གཞིར་གྱུར་པས་ས་བོན་ལྟ་
བུ་དང་། བདག་མེད་རྟོགས་པའི་ཤེས་རབ་ནི་སངས་རྒྱས་ཀྱི་ཆོས་ཐམས་ཅད་བསྐྱེད་པར་བྱེད་པའི་
མ་ལྟ་བུ་དང་། ནམ་མཁའི་མཛོད་ལ་སོགས་པའི་བསམ་གཏན་གྱི་བདེ་བ་ནི་མི་ཉམས་ཤིང་འཕེལ་
བར་བྱེད་པ་མངལ་གྱི་གནས་ལྟ་བུ་དང༌། སྙིང་རྗེ་ཆེན་པོ་ནི་སྐྱེ་ནས་སྐྱེ་བསྲིང་བར་བྱེད་པའི་མ་མ་ལྟ་
བུ་སྟེ། ཆོས་བཞི་དང་ལྡན་པ་ཅན་གང་ཡིན་པའི་འཕགས་པ་དེ་དག་གོ །དེ་ཡང་གདུང་འཚོབ་པར་
བྱེད་པའི་དོན་གྱིས་ན་སྲས་སོ། །
གཉིས་པ་འབྲས་བུ་དང་ལས་ཀྱི་དོན་ལ་གཉིས། ཐུན་མོང་དུ་བསྟན། སོ་སོར་བཤད་པའོ། །
དང་པོ་ནི་བདེ་བར་གཤེགས་པའི་སྙིང་པོ་དྲི་མ་ཐམས་ཅད་དང་བྲལ་བར་གྱུར་པ་ནི་ཡོན་ཏན་གྱི་
282



ཡེ་ཤེས་རྡོ་རྗེ། ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། ་ པོད་དང་པོ།
ཕར་ཕྱིན་བཞི་ཡིན་ལ། དེ་ཡང་གཙང་པ་ཉིད་ཀྱི་ཡོན་ཏན་གྱི་ཕ་རོལ་ཏུ་ཕྱིན་ནས་ནི་ཆོས་ལ་མོས་
པའི་འབྲས་བུ་སྟེ། འདིར་གཙང་བ་ནི་སྤངས་པས་ཕྱེ་མ་ཆོས་ལ་ཁོང་ཁྲོ་བ་ནི་འདི་ལ་གཙོ་བོ་བསྒྲིབས་
ཏེ་སྤང་བྱ་སྒྲིབ་པའི་གཉེན་པོ་ལ་སྡང་ཞིང་སྒྲིབ་པའི་གཞི་འཁོར་བ་དོན་དུ་གཉེར་བའི་ཕྱིར་རོ། །
མོས་པ་ནི་ཁོང་ཁྲོ་བའི་གཉེན་པོར་གཙོ་ཆེ་སྟེ་དེ་དང་དམིགས་རྣམ་འགལ་བའི་ཕྱིར་རོ། །བདག་
དམ་པ་ཉིད་ཀྱི་ཡོན་ཏན་གྱི་ཕ་རོལ་ཏུ་ཕྱིན་པ་ནི་ཤེས་རབ་ཀྱི་འབྲས་བུ་སྟེ་ཤེས་རབ་ཀྱིས་འདིའི་
སྒྲིབ་བྱེད་བདག་འཛིན་སེམས་པའི་ཕྱིར་རོ། །བདེ་བ་དམ་པ་ཉིད་ཀྱི་ཡོན་ཏན་ཀྱི་ཕ་རོལ་ཏུ་ཕྱིན་པ་
ནི་ཏིང་ངེ་འཛིན་གྱི་འབྲས་བུ་སྟེ་ཏིང་ངེ་འཛིན་གྱིས་འཇིག་རྟེན་དང་འཇིག་རྟེན་ལས་འདས་པའི་
བདེ་བ་ཕུན་སུམ་ཚོགས་པ་ཐམས་ཅད་བསྐྱེད་པས་བདེ་བ་དམ་པའི་གེགས་འཁོར་བའི་སྡུག་བསྔལ་
གྱིས་འཇིགས་པས་ཕུང་པོ་ལྷག་མེད་ཙམ་ཐོབ་པར་བྱེད་པ་དེ་སྤོང་བའི་ཕྱིར་རོ། །རྟག་པ་ཉིད་ཀྱིས་
ཡོན་ཏན་གྱི་ཕ་རོལ་ཏུ་ཕྱིན་པ་ནི་སྙིང་རྗེའི་འབྲས་བུ་སྟེ། སྙིང་རྗེས་རྟག་པར་འཕྲིན་ལས་རྒྱུན་མི་
གཅོད་པའི་གེགས་སེམས་ཅན་གྱི་དོན་ལ་ལྟོས་པ་མེད་པ་སྤོང་བའི་ཕྱིར་རོ། །འདིར་དངོས་སུ་མོས་
པ་སོགས་དང་ཕར་ཕྱིན་བཞི་རྒྱུ་འབྲས་བུ་བསྟན་པས་དེ་དག་ཁམས་སད་པའི་རྒྱུ་དང་འབྲས་བུར་
ཡང་དོན་གྱིས་བསྟན་པར་རིག་པར་བྱའོ། །ཡང་ཁམས་ནི་འཁོར་བ་ལ་སྡུག་བསྔལ་དུ་མཐོང་ནས་
ཡིད་འབྱུང་ཞིང་ཞི་བ་མྱང་འདས་ཐོབ་པར་འདུན་པ་དང་ཐོབ་པར་སྨོན་པའི་བྱེད་ལས་ཅན་ཡིན་ནོ། །
གཉིས་པ་ལ་གཉིས། འབྲས་བུ་དང་། བྱེད་ལས་བཤད་པའོ། །དང་པོ་ལ་གསུམ། འབྲས་བུའི་
ངོ་བོ་ངོས་བཟུང་། སོ་སོའི་དོན་རྒྱས་པར་བཤད། རྟག་པའི་ཕར་ཕྱིན་གྱི་རྒྱུ་བྱེ་བྲག་ཏུ་བཤད་པའོ། །
དང་པོ་ནི། མོས་པ་སོགས་བཞི་པོ་འདི་དག་གི་འབྲས་བུ་ནི་མདོར་བསྡུས་ན་དོན་རྣམ་པ་
བཞིའོ། །གང་ཞེ་ན། ཆོས་ཀྱི་སྐུ། གཙང་བདག་བདེ་དང་རྟག་པ་ལ་ཕྱིན་ཅི་ལོག་མི་གཙང་བ་དང་
བདག་མེད་པ་དང་སྡུག་བསྔལ་བ་དང་མི་རྟག་པར་འཛིན་པ་རྣམ་པ་བཞི་ལས་བཟློག་པའི་སྒོ་ནས་
དེའི་གཉེན་པོར་ཆོས་ཀྱི་སྐུ་གཙང་བདག་བདེ་དང་རྟག་པའི་ཕར་ཕྱིན་བཞི་པོ་རབ་ཏུ་ཕྱེ་བ་སྟེ་རྣམ་
པར་བཞག་པ་གང་ཡིན་པ་ཉིད་དོ། །དེ་ཡང་ཉེར་ལེན་གྱི་ཕུང་པོ་ལ་གཙང་སོགས་སུ་རྟོག་པ་ནི་ཕྱིན་
ཅི་ལོག་ཡིན་ལ་དེ་ལ་མི་གཙང་བ་སོགས་སུ་རྟོག་པ་ནི་དེའི་གཉེན་པོར་འགྱུར་ཞིང་ཆོས་ཀྱི་སྐུ་ལ་
ལྟོས་ན་དེ་ཉིད་ཀྱང་ཕྱིན་ཅི་ལོག་ཡིན་ཏེ། དཔལ་ཕྲེང་གི་མདོར། བཅོམ་ལྡན་འདས་སེམས་ཅན་
283



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
རྣམས་ནི་ཟིན་པའི་ཉེ་བར་ལེན་པའི་ཕུང་པོ་རྣམས་ལ་ཕྱིན་ཅི་ལོག་ཏུ་གྱུར་པ་སྟེ། དེ་དག་ནི་མི་རྟག་
པ་ལ་རྟག་པར་འདུ་ཤེས་པ་སྡུག་བསྔལ་བ་ལ་བདེ་བར་འདུ་ཤེས་པ། བདག་ཏུ་མེད་པ་ལ་བདག་
ཏུ་འདུ་ཤེས་པ། མི་གཙང་བ་ལ་གཙང་བར་འདུ་ཤེས་པ་ལགས་སོ། །བཅོམ་ལྡན་འདས་ཉན་ཐོས་
དང་རང་སངས་རྒྱས་ཐམས་ཅད་ཀྱང་སྟོང་པ་ཉིད་ཀྱི་ཡེ་ཤེས་ཀྱིས་སྔར་མ་མཐོང་བ་ཐམས་ཅད་
མཁྱེན་པའི་ཡེ་ཤེས་ཀྱི་ཡུལ་དེ་བཞིན་གཤེགས་པའི་ཆོས་ཀྱི་སྐུ་ལ་ཕྱིན་ཅི་ལོག་ཏུ་གྱུར་པའོ། །བཅོམ་
ལྡན་འདས་རྟག་པར་འདུ་ཤེས་པ། བདེ་བར་འདུ་ཤེས་པ། བདག་ཏུ་འདུ་ཤེས་པ། གཙང་བར་འདུ་
ཤེས་པའི་སེམས་ཅན་དེ་དང་དེ་དག་ནི་བཅོམ་ལྡན་འདས་ཀྱི་ཐུགས་ལས་སྐྱེས་པའི་སྲས་ལགས་སོ། །
བཅོམ་ལྡན་འདས་སེམས་ཅན་དེ་དག་ནི་ཕྱིན་ཅི་ལོག་ཏུ་གྱུར་པ་མ་ལགས་ཏེ། བཅོམ་ལྡན་འདས་
སེམས་ཅན་དེ་དག་ནི་ཡང་དག་པ་མཐོང་བ་ལགས་སོ། །དེ་ཅིའི་སླད་དུ་ཞེ་ན། བཅོམ་ལྡན་འདས་
དེ་བཞིན་གཤེགས་པའི་ཆོས་ཀྱི་སྐུ་ཉིད་ནི་རྟག་པའི་ཕ་རོལ་ཏུ་ཕྱིན་པ། བདེ་བའི་ཕ་རོལ་ཏུ་ཕྱིན་པ།
བདག་གི་ཕ་རོལ་ཏུ་ཕྱིན་པ། གཙང་བའི་ཕ་རོལ་ཏུ་ཕྱིན་པའོ། །བཅོམ་ལྡན་འདས་སེམས་ཅན་གང་
དག་དེ་བཞིན་གཤེགས་པའི་ཆོས་ཀྱི་སྐུ་དེ་ལྟར་མཐོང་བ་དེ་དག་ནི་ཡང་དག་པ་མཐོང་བའོ། །ཡང་
དག་པ་མཐོང་བ་གང་ལགས་པ་དེ་དག་ནི་བཅོས་ལྡན་འདས་ཀྱི་ཐུགས་ཀྱི་སྲས་ལགས་སོ། །ཞེས་
གསུངས་སོ། །ཉན་རང་དགྲ་བཅོམ་པ་དང་དབང་ཐོབ་པའི་བྱང་སེམས་རྣམས་ལ་ཡང་མ་རིག་པའི་
བག་ཆགས་དང་། ཟག་མེད་ཀྱི་ལས་དང༌། ཡིད་ཀྱི་རང་བཞིན་གྱི་ལུས་དང༌། བསམ་གྱི་མི་ཁྱབ་
པར་བསྒྱུར་བའི་འཆི་འཕོ་ཡོད་པས་རིམ་པ་ལྟར། ཕར་ཕྱིན་བཞི་མ་ཐོབ་ལ། དེ་བཞི་ཡང་དང་པོ་ནི་
མ་རིག་པ་ལྟར་སྐྱེ་བའི་རྐྱེན་ཡིན་ལ། གཉིས་པ་ནི། འདུ་བྱེད་ལྟར་སྐྱེ་བའི་རྒྱུའོ། །གསུམ་པ་ནི། སྲིད་
པ་གསུམ་གྱི་ལུས་ལྟར་འབྱུང་བའི་མཚན་ཉིད་དོ། །བཞི་པ་ནི། རྒ་ཤི་ལྟར་འཇིག་པའི་མཚན་ཉིད་
དོ་ཞེས་སོགས་སྤྲོས་པའི་བཤད་པ་འགྲེལ་པར་བལྟའོ། ། མ ་
གཉིས་པ་ནི། དེ་བཞིན་གཤེགས་པའི་ཆོས་ཀྱི་སྐུ་དེ་ནི་ཞེས་པ་བཞི་ཀའི་ཆོས་ཅན་ཡིན་ལ།
གཙང་བའི་ཕ་རོལ་ཏུ་ཕྱིན་པ་ཡིན་ཏེ། སྤྱིའི་མཚན་ཉིད་རང་བཞིན་གྱིས་ཏེ་གདོད་མ་ནས་ཡོངས་
སུ་དག་པའི་ཕྱིར་དང་། ཁྱད་པར་གྱི་མཚན་ཉིད་གློ་བུར་གྱི་དྲི་མ་བག་ཆགས་དང་བཅས་པ་མ་ལུས་
པ་སྤངས་པའི་ཕྱིར་རོ། །དམ་པ་སྟེ་མཆོག་ཏུ་གྱུར་པའི་བདག་གི་ཕ་རོལ་ཏུ་ཕྱིན་པ་ཡང་ཡིན་ཏེ།
284



ཡེ་ཤེས་རྡོ་རྗེ། ། ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། པོད་དང་པོ།
མུ་སྟེགས་པ་ལ་སོགས་པས་བརྟགས་པའི་བདག་ཏུ་འཛིན་པའི་སྤྲོས་པ་དང་། ཉན་ཐོས་པ་ལ་སོགས་
པས་བརྟགས་པའི་བདག་མེད་པར་འཛིན་པའི་སྤྲོས་པ་ཞེས་པའམ་ཡུལ་བདག་མཐའ་དག་ཉེ་བར་
ཞི་བའི་དོན་ཡིན་པས་ནའོ། །བདེ་བའི་ཕ་རོལ་ཏུ་ཕྱིན་པ་ཉིད་ཡང་ཡིན་ཏེ། སྡུག་བསྔལ་སྤངས་པས་
འབྲས་བུ་ཡིད་ཀྱི་རང་བཞིན་གྱི་ཕུང་པོ་ལོག་ཅིང་ཀུན་འབྱུང་སྤངས་པས་ཕུང་པོ་དེའི་རྒྱུ་མ་རིག་
བག་ཆགས་ཀྱི་སའི་ཉོན་མོངས་པ་དང་ཟག་མེད་ཀྱི་ལས་ཐམས་ཅད་ལོག་ཅིང་ཟད་པའི་ཕྱིར་རོ། །
འདི་ནི་མ་ཡིན་པར་དགག་པ་སྟེ་དེའི་རང་བཞིན་མིན་པའི་ཡེ་ཤེས་ཀྱི་སྐུ་དང་ཡེ་ཤེས་གྲུབ་པའོ། །
མེད་པར་དགག་པ་ཡིན་ན་ནི་དང་པོ་དང་ཁྱད་པར་མེད་པར་འགྱུར་རོ། །ཞེས་གོང་མ་དག་གསུང་
ངོ་༑ ༑དཔྱད་དོ། །རྟག་པའི་ཕ་རོལ་ཏུ་ཕྱིན་པ་ཡང་ཡིན་ཏེ་འཁོར་བ་དང་ནི་མྱ་ངན་ལས་འདས་པ་
གཉིས་མཐར་ཐུག་པའི་དོན་ལ་མཉམ་པ་ཉིད་དུ་རྟོགས་པས་འཁོར་བ་མི་རྟག་པ་མ་འབྲིད་པས་ཆད་
པའམ་སྐུར་པའི་མཐར་མ་ལྷུང་ཞིང་མྱ་ངན་ལས་འདས་པ་རྟགས་པ་མི་སྣོན་པས་རྟག་པའམ་སྒྲོ་
འདོགས་པའི་མཐར་མ་ལྷུང་བའི་ཕྱིར་རོ། །དེ་ཡང་དོ་དམ་པའི་སྐུ་ལ་ནི་དེ་དང་དེ་གདོད་མ་ནས་
མེད་པ་དང་ཡོད་པས་འབྲིད་སྣོན་མི་དགོས་པས་རང་བཞིན་རྟག་པ་ཡིན་ལ། ཀུན་རྫོབ་པའི་སྐུ་ལ་
ནི་གཟུགས་སྐུ་འཁོར་བ་སྲིད་དུ་བཞུགས་པ་དང་ཕྱོགས་གཅིག་པའི་མྱ་འདས་མངོན་དུ་མི་བྱེད་
པས་འབྲིད་སྣོན་མེད་པ་སྟེ་གཞན་དོན་རྟག་པའོ། །གང་ལྟར་ཡང་འདིར་རྟག་པའི་དོན་ནི་མི་གནས་
པའི་མྱ་ངན་ལས་འདས་པའི་མངོན་དུ་བྱས་པའོ། །སྐབས་འདིར་འགྲེལ་པར་དཔལ་འཕྲེང་གི་
མདོའི་ལུང་། བཅོམ་ལྡན་འདས་གལ་ཏེ་འདུ་བྱེད་མི་རྟག་གོ་ཞེས་བགྱི་བར་ལྟ་ན་དེ་ནི་དེའི་ཆད་
པའི་ལྟ་བར་འགྱུར། དེ་ནི་དེའི་ཡང་དག་པ་མ་ལགས་པའི་བལྟ་བར་འགྱུར་རོ། །བཅོམ་ལྡན་འདས་
གལ་ཏེ་མྱ་ངན་ལས་འདས་པ་རྟག་པ་ཞེས་བགྱི་བར་ལྟ་ན་དེ་ནི་དེའི་རྟག་པའི་ལྟ་བར་འགྱུར། དེ་ནི་
དེའི་ཡང་དག་པ་མ་ལགས་པའི་ལྟ་བར་འགྱུར་རོ། །ཞེས་པར་དྲངས་ཏེ། མདོ་འགྲེལ་གྱི་དོན་ཡང་
རིག་པ་རྒྱུན་ཆད་དང་མྱང་འདས་རྫས་ཀྱི་དངོས་པོར་སྨྲ་བ་ལ་སྨད་པའོ། །ཞེས་གོང་མ་དག་གསུང་
ངོ་༑ ༑ཀུན་མཁྱེན་ཆོས་རྗེས། དེ་ནི་མི་མཁས་པ་དག་གིས། ལུང་ཕྱིན་ཅི་ལོག་ཏུ་བཅོས་པ་སྟེ། མདོ་
ལས་ནི། བཅོམ་ལྡན་འདས་འདི་གཉིས་མཐར་ལྟ་བ་ཞེས་བགྱི་སྟེ་གཉིས་གང་ཞེ་ན། ཆད་པར་ལྟ་
བ་དང༌། རྟག་པར་ལྟ་བ་ལགས་སོ། །བཅོམ་ལྡན་འདས་གལ་ཏེ་འདུ་བྱེད་རྣམས་ལ་མི་རྟག་པར་ལྟ་
285



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
ན་དེ་ནི་དེའི་ཆད་པར་ལྟ་བ་མ་ལགས་ཏེ། དེ་ནི་དེའི་ཡང་དག་པའི་ལྟ་བ་ལགས་སོ། །བཅོམ་ལྡན་
འདས་གལ་ཏེ་མྱ་ངན་ལས་འདས་པ་ལ་རྟག་པར་ལྟ་ན་དེ་ནི་དེའི་རྟག་པར་ལྟ་བ་མ་ལགས་ཏེ། དེ་
ནི་དེའི་ཡང་དག་པའི་ལྟ་བ་ལགས་སོ། །ཞེས་པར་ཡོད་དོ་ཞེས་གསུང་ལ། མཐར་ལྟ་བ་ཡང་རྣམ་པ་
གཉིས་ཏེ་གཉིས་གང་ཞེ་ན། འདི་ལྟ་ སྟེ། རྟག་པར་ལྟ་བ་དང༌། ཆད་པར་ལྟ་བའོ། །བཅོམ་ལྡན་
འདས་གང་གིས་འཁོར་བ་ནི་མི་རྟག་གོ །མྱ་ངན་ལས་འདས་པ་ནི་རྟག་པའོ། །ཞེས་དེ་ལྟར་ལྟ་ན།
དེ་ནི་རྟག་པ་དང་ཆད་པར་ལྟ་བ་མ་ལགས་ཀྱི་དེ་ནི་ཡང་དག་པའི་ལྟ་བ་ཞེས་བགྱི་བ་ལགས་སོ་ཞེས་
པར་མདོ་ཉིད་དུ་ཁོ་བོས་མཐོང་ལ། འོན་ཀྱང་འདི་གཉིས་འགྱུར་ཆད་དུ་མངོན་གྱི་དོན་ཁྱད་པར་
མེད་ཅིང་མདོའི་སྔ་ཕྱིའི་འགྲོས་ལས་དཔྱད་པས་ཀྱང་འདི་ཉིད་རིགས་པར་མཐོང་ངོ༌། །འོན་ཀྱང་
འགྲེལ་པའི་དགོངས་པ་(ལེགས་པར་)དཔྱད་པར་བྱའོ། ། ༢ དང༌ །
གསུམ་པ་ནི། དེ་ལྟ་བུའི་མི་གནས་པའི་མྱང་འདས་ཀྱི་རྒྱུ་ནི་ཤེས་རབ་སྙིང་རྗེ་སྟེ། དེ་ཡང་རྒྱལ་
སྲས་འཕགས་པ་རྣམས་ནི་བླ་ན་མེད་པའི་བྱང་ཆུབ་ཀྱི་ཐབས་ཏེ་རྒྱུ་བདག་མེད་པར་རྟོགས་པའི་བློ་
ཤེས་རབ་ལ་བརྟེན་ནས་ཡོངས་སུ་མྱ་ངན་ལས་མི་འདའ་བའི་རིགས་ཅན་གྱི་སེམས་ཅན་རྣམས་
བཞིན་དུ་འཁོར་བར་གནས་པར་མི་འགྱུར་ལ། ད་ནི་རྣམ་གྲངས་གཞན་སྡུད་པ་སྟེ་དེ་བཞིན་དུ་བརྩེ་
བ་སྙིང་རྗེ་ཆེན་པོ་ལ་བརྟེན་ནས་ཉན་རང་བཞིན་དུ་མཐའ་གཅིག་ཏུ་མྱ་ངན་ལས་འདའ་བར་མི་འགྱུར་
ཏེ༑ འཁོར་བའི་རྒྱུའི་གཙོ་བོ་བདག་ཏུ་སྲིད་པ་སྟེ་ཆགས་པ་མ་ལུས་པ་ཤེས་རབ་ཀྱི་སྟོབས་ཀྱིས་བཅད་
དེ་སྤངས་པའི་ཕྱིར་དང༌། སེམས་ཅན་ལ་སྲེད་པ་སྟེ་བདག་གི་བར་མཛད་པའི་ཕྱིར་ན་བརྩེ་ལྡན་བྱང་
ཆུབ་སེམས་དཔའ་རྣམས་སྡུག་བསྔལ་ཙམ་ཞི་བའི་མྱང་འདས་ཐོབ་པར་བྱེད་པ་མིན་པ་དེ་ལྟར་
ནའོ། ། དང་པར་དུ་ ༡༠ པ་ནས་ བ ་ ག་ ག་ ན་ ས་ མ་ བྱས། 21:|: ས་ལ་
གཉིས་པ་ལས་ཀྱི་དོན་ལ་གཉིས། རིགས་མེད་ན་ལས་གཉིས་མེད་པར་ཐལ་བ། ལས་གཉིས་
ཡོད་པ་རིགས་ཀྱི་བྱེད་ལས་སུ་གྲུབ་པའོ། །དང་པོ་ནི། གལ་ཏེ་སངས་རྒྱས་ཀྱི་ཁམས་དེ་བཞིན་
གཤེགས་པའི་སྙིང་པོ་མེད་ན། སེམས་ཅན་རྣམས་ཆོས་ཅན་འཁོར་བ་ལ་སྡུག་བསྔལ་བའི་ཉེས་པ་
མཐོང་བ་ལ་བརྟེན་ནས་ཡིད་སྐྱོ་བར་མི་འགྱུར་བར་ཐལ་ཞིང་། དེར་མ་ཟད་མྱ་ངན་ལས་འདས་པ་
ལ་བདེ་བའི་ཕན་ཡོན་མཐོང་བ་ལ་བརྟེན་ནས་དེ་ལ་ཡོན་ཏན་དུ་འཛིན་པའི་འདུན་པ་དང༌། ཡོན་
286



ཡེ་ཤེས་རྡོ་རྗེ། ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། པོད་དང་པོ།
ཏན་ཅན་དེ་ཐོབ་པར་འདོད་པ་དང༌། དེ་ཐོབ་པའི་ཐབས་ཚོལ་བའི་དོན་དུ་གཉེར་བ་དང༌། ཐབས་
དེ་ལས་ཐབས་ལས་བྱུང་བ་དེ་གྲུབ་པར་དགའ་བའི་སྨོན་པའང་མེད་པར་འགྱུར་རོ། །དཔལ་ཕྲེང་གི་
མདོ་ལས། བཅོམ་ལྡན་འདས་གལ་ཏེ་དེ་བཞིན་གཤེགས་པའི་སྙིང་པོའི་མ་མཆིས་ན་ནི། སྡུག་བསྔལ་
ལ་ཡང་སྐྱོ་བར་མི་འགྱུར་ལ། མྱ་ངན་ལས་འདས་པ་ལ་འདུན་པ་དང་འདོད་པ་དང་དོན་དུ་གཉེར་བ་
དང་སྨོན་པའང་མེད་པར་འགྱུར་རོ། །ཞེས་གསུངས་པ་བཞིན་ནོ། །
གཉིས་པ་ནི། སྲིད་པ་འཁོར་བ་ལ་འཁོར་བ་དེའི་སྡུག་བསྔལ་བའི་སྐྱོན་དང༌། ཞི་བ་མྱ་ངན་
ལས་འདས་པ་ལ་མྱང་འདས་དེའི་བདེ་བའི་ཡོན་ཏན་དག་མཐོང་ནས་འདོར་ལེན་ལ་སྤྲོ་བ་འདི་དག་
ནི༑ སྤྱིར་རིགས་ཡོད་པ་དང་། བྱེ་བྲག་འཁོར་ལོ་བཞི་འབྱོར་པའི་ཚུལ་གྱིས་ཐེག་པ་གསུམ་གང་ཡང་
རུང་བ་ལ་མོས་པ་བསྐྱེད་ནུས་སུ་སད་པར་གྱུར་པའི་རིགས་ཡོད་པའི་བྱེད་ལས་ཡིན་ཏེ། རྟགས་གང་
གི་ཕྱིར་ན་ལས་གཉིས་པ་དེ་རེ་ཤིག་རིགས་ཆད་པས་རིགས་མེད་དུ་བཞག་པའི་ལོག་སྲེད་ཅན་དག་
ལ་མེད་པའི་ཕྱིར་རོ། །འགྲེལ་པར་གོང་དུ། ལོག་པ་ཉིད་དུ་ངེས་པའི་སེམས་ཅན་རྣམས་ལ་ཡང་
ལས་གཉིས་ཉེ་བར་གནས་པར་བྱེད་དེ། ཞེས་གསུངས་པ་དང་མི་འགལ་ཏེ། དེ་དུས་ན་མེད་པ་དུས་
གཞན་དུ་འགྱུར་བ་ལ་དགོངས་པའོ། །དེས་ན་ལོག་སྲེད་ཅན་གཏན་ཡོངས་སུ་མྱ་ངན་ལས་མི་འདའ་
བའི་ཆོས་ཅན་ཞེས་གསུངས་པ་ཡང་དགོངས་ཏེ་གསུངས་པ་སྟེ། དགོས་པ་ནི་ཐེག་པ་ཆེན་པོའི་ཆོས་
ལ་སྡང་བ་ནི་ལོག་སྲེད་ཅན་ཉིད་ཀྱི་རྒྱུ་ཡིན་པས་སྡང་བ་བཟློག་པའི་དོན་དུའོ། །དགོངས་གཞི་དུས་
གཞན་ལ་དགོངས་པའོ། །དངོས་ལ་གནོད་བྱེད་ནི་འག་ཡང་། གཏན་རྣམ་པར་དག་པར་མི་འགྱུར་
བ་ནི་འོས་པ་མ་ཡིན་ཏེ། རང་བཞིན་གྱི་རྣམ་པར་དག་པའི་རིགས་ཡོད་པའི་ཕྱིར་དང༌། རྒྱལ་བས་
ཀྱང་ཁྱད་པར་མེད་པར་སེམས་ཅན་ཐམས་ཅད་ལ་རྣམ་པར་དག་པས་རུང་བ་ཉིད་ཡོད་པ་ལ་དགོངས་
ནས། ཐོག་མེད་གྱུར་ཀྱང་ཐ་མ་དང་ལྡན་པ། །རང་བཞིན་གྱིས་དག་རྟག་པའི་ཆོས་ཅན་ནི། །ཐོག་
མེད་སྦུབས་ཀྱིས་ཕྱིས་བསྒྲིབས་མི་མཐོང་ཏེ། །ཇི་ལྟར་གསེར་གྱི་གཟུགས་ནི་བསྒྲིབས་པ་བཞིན། །
ཞེས་སོ། །རྐང་པ་བཞི་པོ་འདིས་རིགས་དག་པའི་རྒྱུ་མཚན་ངོ་བོ་ཡོད་ཀྱང་མི་མཐོང་བའི་རྒྱུ་དེའི་
དཔེ་རྣམས་བསྟན་ཏོ། །འདིར་ཐ་མ་དང་ལྡན་པའི་ཅེས་པའི་དོན་ལ་ཁ་ཅིག་ ཨ་བྱ་)འཁོར་བ་མཐའ་
ཅན་དུ་བཞེད་ལ་ཁ་ཅིག་བུ་ནི་གང་ཟག་སྒོ་བཙན་ལ་སྦྱོར་རོ། །གཞན་ ཕ་ནི་སྤང་དུ་རུང་ཙམ་ལ་
287



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
དགོངས་པར་བཞེད་དེ་འདི་འཐད་པར་མངོན་ནོ། །འཁོར་ལོ་བཞི་ནི། སྤྲིང་ཡིག་ལས། མཐུན་པར་
གྱུར་པའི་ཡུལ་ན་གནས་པ་དང༌། །སྐྱེས་བུ་དམ་པ་ལ་ནི་བརྟེན་པ་དང༌། །བདག་གི་ལེགས་སྨོན་
སྔོན་ཡང་བསོད་ནམས་བགྱིས། །འཁོར་ལོ་ཆེན་པོ་བཞི་ནི་ཁྱེད་ལ་མངའ། །ཞེས་གསུངས་པ་རྣམས་
ཏེ༑ རིམ་པ་ལྟར་སྒྲུབ་པའི་གནས། གྲོགས། ངོ་བོ། རྒྱུ་ཕུན་སུམ་ཚོགས་པའོ།། །། །
དཀའ་བའི་གནས་ལ་མི་དཀའ་བར། །
་
གྲགས་པས་གྲགས་པའི་རྗེས་འབྲངས་བླུས། །
གཞུང་དོན་གཞུང་བཞིན་ལེགས་འཆད་པ། །
།
དེ་ནི་དེ་ལ་མཁས་པའི་ལུགས། །
ན་
གསུམ་པ་ལྡན་པའི་དོན་ལ་གཉིས། ཐུན་མོང་དུ་བསྟན། སོ་སོར་བཤད་པའོ། །དང་པོ་ལ་ཁམས་
ནི་ལྡན་ཆོས་དཔག་ཏུ་མེད་པ་དང་ཟད་མི་ཤེས་པས་མི་ཟད་པའི་ཁྱད་པར་གཉིས་དང་ལྡན་པའི་
མོས་པ་ཤེས་རབ་ཏིང་ངེ་འཛིན་སྙིང་རྗེའི་ཡོན་ཏན་རིན་པོ་ཆེ་དུ་མའི་གནས་སམ་གཞི་སྟེ། དཔེར་ན་
རྒྱ་མཚོ་ཆེན་པོ་ནི་གཞི་བརྟན་པ་དང་རིན་པོ་ཆེ་འབྱུང་བ་དང་དྲི་མ་མེད་པའི་ཆུས་གང་བ་ཚོགས་
པ་ཡིན་པ་བཞིན་ནོ། །ལོ་ཆེན་ཡབ་སྲས་ཀྱི་བཤད་པ་བསྲེས་པའོ། །ཡང་ཁམས་ནི་འབྲས་བུའི་ཡོན་
ཏན་དང་ལྡན་པ་སྟེ། མངོན་པར་ཤེས་པ་དང་ཟག་པ་ཟད་པའི་ཡེ་ཤེས་དང་སྤངས་པ་རྣམས་རྣམ་
པར་དབྱེར་མེད་པའི་ཡོན་ཏན་དང་ལྡན་པའི་ངོ་བོ་ཉིད་ཡིན་པའི་ཕྱིར། དཔེར་ན་མར་མེ་སྣང་བ་
དང་དྲོ་བ་དང་མདོག་རྣམས་རྣམ་པར་དབྱེར་མེད་པ་བཞིན་ནོ། །
གཉིས་པ་ལ་གཉིས། རྒྱུའི་དང་། འབྲས་བུའི་ཡོན་ཏན་དང་ལྡན་པའི་དོན་ནོ། །དང་པོ་ནི། རྒྱ་
མཚོ་ཆེན་པོ་དང་ནི་མཚུངས་པ་སྟེ་འདྲ་བར་བསྟན་ནོ། །ཞེས་སྦྱར་ཏེ། མཚུངས་པ་དྲུག་ཅུ་རྩ་གསུམ་
དཔེའི་གསལ་བྱེད་དུ་སྙན་ངག་ལས་བཤད་དོ། །གང་ན་དེ་བཞིན་གཤེགས་པའི་ཁམས་འདིའོ། །
འདྲ་ཆོས་གང་གིས་ན་རྒྱ་མཚོ་ཆེན་པོ་སྣོད་ཡང་བ་དང་རྟེན་ཆོས་རིན་ཆེན་དང་ཆུས་གང་བ་ལྟར་མོས་
པ་སོགས་ཆོས་མཐུན་པ་གསུམ་པོ་ཡི་སྒོ་ནས་སོ། །ཆོས་གསུམ་པོ་ལྡན་པར་ཡང་ཆོས་སྐུ་སྟེ་གཙང་
བའི་ཁམས་སམ་རྒྱུ་ཐེག་ཆེན་ལ་མོས་པ་དང་། རྒྱལ་བའི་ཇི་ལྟ་ཇི་སྙེད་མཁྱེན་པའི་ཡེ་ཤེས་ཏེ་བདག་
དང་བདེ་བའི་ཁམས་སམ་རྒྱུ་ཤེས་རབ་ཏིང་ངེ་འཛིན་དང་། རྒྱལ་བའི་ཐུགས་རྗེ་ཆེན་པོ་འཇུག་པའི་
288



ཡེ་ཤེས་རྡོ་རྗེ། ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། པོད་དང་པོ།
རྒྱུའམ་ཁམས་སྙིང་རྗེ་རྣམས་ནི་མ་ལུས་པ་བསྡུས་ཤིང་ཚོགས་པའམ་ལྡན་པའི་ཕྱིར་རོ། །དེ་དག་ཀྱང
་མོས་པ་ནི་སྣོད་དང་ཆོས་མཐུན་པ་སྟེ་ཤེས་རབ་དང་ཏིང་ངེ་འཛིན་གྱི་རིན་པོ་ཆེ་དང་སྙིང་རྗེའི་ཆུ་
རྣམས་དེར་འདུས་པའི་ཕྱིར་རོ། །ཤེས་རབ་དང་ཏིང་ངེ་འཛིན་ནི་རིན་པོ་ཆེ་དང་མཐུན་ཏེ། རིམ་པ་
ལྟར་རྣམ་པར་རྟོག་པ་མེད་པ་དང་གཞན་དོན་གྱི་མཐུ་དང་ལྡན་པའི་ཕྱིར་རོ། །སྙིང་རྗེའི་ནི་ཆུ་དང་
མཚུངས་ཏེ། འགྲོ་བ་ཐམས་ཅད་ལ་མཆོག་ཏུ་བརླན་པའི་རང་བཞིན་དུ་རོ་གཅིག་པའི་ཕྱིར་རོ། །འདིར་
ལོ་ཙ་བ་ཆེན་པོས་ཡོན་ཏན་བཞི་པོ་ནི་རྒྱ་མཚོ་ལྟ་བུ་ཡིན་ལ། དེའི་རྟེན་ནི་རྒྱ་མཚོ་ལྟ་བུའི་ཡོན་ཏན་
གྱི་རྟེན་ཡོན་ནོ་ཞེས་གསུངས་ལ། པ་ཚབ་ཀྱིས་སྣོད་དང་རིན་ཆེན་ཆུ་ཡིས་ནི། །ཞེས་པར་ཡང་བསྒྱུར་
རོ༑ ༑སློབ་དཔོན་ཕྱ་པས། འདི་དག་ཆོས་སྐུ་ལ་རྒྱུར་ལྡན་ཞིང་། དེ་བཞིན་ཉིད་ལ་ཆོས་ཅན་དུ་ལྡན་ལ།
རྒྱུའི་རིགས་ཀྱི་ངོ་བོར་ལྡན་ནོ་ཞེས་གསུངས་ལ། རྒྱུའི་རིགས་ནི་རྒྱས་པའི་རིགས་ལ་འཆད་དོ། །འོན་
ཀྱང་ཕྱོགས་ཀྱི་གླང་པོས། གང་ཕྱིར་ནང་རྣམས་སྟོང་ཉིད་དང༌། །རང་བཞིན་ཡང་ནི་སྟོང་པ་ཉིད། །
འདི་ལྟར་རྣམ་ཤེས་རང་བཞིན་རིགས། །བརྩེ་དང་ཤེས་རབ་བདག་ཉིད་ཡིན། །ཞེས་ཤེས་རབ་སྙིང་
རྗེ་རང་བཞིན་དུ་གནས་པའི་རིགས་ཀྱི་རང་བཞིན་དུ་བཤད་པ་དང༌། འདི་ཉིད་ཀྱི་འགྲེལ་པ་དང་
བཅས་པའི་དོན་ལ་ལེགས་པར་དཔྱད་པར་བྱའོ། །
གཉིས་པ་ནི། རང་བཞིན་གྱིས་དྲི་མ་མེད་པའི་གནས་དེ་བཞིན་གཤེགས་པའི་ཁམས། རྫུ་འཕྲུལ་
དང༌། ལྷའི་རྣ་བ་དང༌། གཞན་གྱི་སེམས་ཤེས་པ་དང་། འཆི་འཕོ་དང་སྐྱེ་བ་རིག་པ་དང༌། སྔོན་གྱི་
གནས་རྗེས་སུ་དྲན་པ་སྟེ་ཟག་པ་མེད་པའི་མངོན་པར་ཤེས་པ་དང་པོ་ལྔ་དང༌། ཡེ་ཤེས་དྲི་མེད་དེ་
ཟག་ཟད་མངོན་ཤེས་དང༌། དྲི་མེད་དེ་ཉིད་སྟེ་ཟག་པ་ཟད་པ་རྣམས་དང་རྣམཔར་དབྱེར་མེད་ཅིང་
འབྲལ་མི་ཤེས་སུ་གནས་པའི་ཕྱིར། དཔེར་ན་མར་མེའི་མུན་པ་སེལ་བའི་སྣང་བ་དང༌། དྲོད་དང་
མདོག་སྟེ་ཁ་དོག་རྣམས་དབྱེར་མེད་པར་གནས་པ་དང་ཆོས་མཚུངས་པ་ཅན་ཡིན་ནོ། །དེ་ཡང་
མངོན་ཤེས་ལྔ་སྣང་བ་དང་མཚུངས་ཏེ་ཡུལ་རྟོགས་པའི་གེགས་ཀྱི་མུན་པ་འཇོམས་པའི་ཕྱིར། ཟག་
པ་ཟད་པའི་ཡེ་ཤེས་ནི་དྲོ་བ་དང་ཆོས་མཚུངས་ཏེ། ལས་ཉོན་གྱི་བུད་ཤིང་བསྲེགས་པའི་ཕྱིར་རོ། །
ཟག་ཟད་ནི་མདོག་དང་ཆོས་མཐུན་ཏེ། ཉོན་སྒྲིབ་སྤངས་པས་དྲི་མ་མེད་ཅིང་། ཤེས་སྒྲིབ་དག་པས་
རྣམ་པར་དག་པ་དང༌། དེ་གཉིས་ཀྱང་གློ་བུར་བ་ཡིན་པས་འོད་གསལ་བའི་ཕྱིར་རོ། །འཕེལ་འགྲིབ་
289



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
མེད་པར་བསྟན་པའི་མདོར། ཤཱ་རིའི་བུ་དཔེར་ན་མར་མེ་ནི་འདི་ལྟ་སྟེ། སྣང་བ་དང་དྲོ་བ་དང་
མདོག་དག་གིས་སམ། ནོར་བུ་སྣང་བ་དང་མདོག་དང་དབྱིབས་དག་གིས་རྣམ་པར་དབྱེར་མེད་པའི་
ཆོས་ཅན་མ་བྲལ་བའི་ཡོན་ཏན་ཅན་ནོ། །ཤཱ་རིའི་བུ་དེ་བཞིན་དུ་དེ་བཞིན་གཤེགས་པས་བསྟན་
པའི་ཆོས་སྐུ་ནི་འདི་ལྟར་སྟེ་གང་གའི་ཀླུང་གི་བྱེ་མ་ལས་འདས་པའི་དེ་བཞིན་གཤེགས་པའི་ཆོས་
རྣམས་ཀྱི་རྣམ་པར་དབྱེར་མེད་པའི་ཆོས་ཅན་མ་བྲལ་བའི་ཡེ་ཤེས་ཀྱི་ཡོན་ཏན་ཅན་ནོ་ཞེས་སོ། །དེ་
ལ་དབྱེར་མེད་པ་ནི་དངོས་པོ་ཐ་མི་དད་པའོ། །མ་བྲལ་བ་ནི་ལྡོག་པ་ཐ་དད་ཀྱང་ཕུན་ཚན་ངེས་
པའོ། །ཕྱ་པ་གསུང་ངོ༌། །དཔེ་དེ་ནི་འཇིག་རྟེན་གྱི་གྲགས་པ་བཀོད་པ་སྟེ། དེ་ཡང་ཚོགས་པ་འབྲལ་
མི་རུང་དུ་གནས་པའོ། འདིར་ལྡན་པའི་ཡོན་ཏན་གཉིས་ཀྱིས་རིགས་དང་ཆོས་སྐུ་བསྟན་ལ། དེ་
བཞིན་ཉིད་ཞར་བྱུང་དུ་བསྟན་ནོ་ཞེས་ལོ་ཙ་བ་སོགས་འཆད་དེ་དགོངས་པར་རུང་ངོ༌། །དྲི་མེད་
གནས་ལ་ཞེས་པ་གནས་གྱུར་མཐར་ཐུག་ཁོ་ན་ལ་སྦྱོར་བ་ནི་གཞུང་གི་དགོངས་པ་ཡིན་མིན་དཔྱད་
པར་བྱ་སྟེ། རྣམ་པར་དབྱེ་བ་ཆོས་ཕྱིར་ཞེས་དང་། བཞག་པར་བྱ་བ་ཅུང་ཟད་མེད། །ཅེས་སོགས་ཀྱི་
དོན་དྲན་པར་བྱའོ། །
བཞི་པ་འཇུག་པའི་དོན་ལ་གཉིས། རྟེན་གྱི་སྒོ་ནས་གསུམ་དུ་དབྱེ་བའི་ཚུལ། རྟེན་གསུམ་སོ་
སོའི་ངོ་བོའོ། །དང་པོ་ནི། བསྟན་ཏོ་ཞེས་དྲང་ངོ༌། །གང་ན་རྒྱལ་བའི་སྙིང་པོ་དབྱིངས་རང་བཞིན་
གྱིས་རྣམ་པར་དག་པ་འདིའོ། །གང་གིས་ན་དེ་ཁོ་ན་ཉིད་མཐར་ཕྱིན་པར་གཟིགས་པའི་སངས་རྒྱས་
ཀྱིས་སོ། །གང་ལ་ན་གདུལ་བྱའི་སེམས་ཅན་བྱང་ཆུབ་སེམས་དཔའ་རྣམས་ལའོ། །ཚུལ་ཇི་ལྟར་
ན་དབྱིངས་ལ་ངོ་བོའི་དབྱེ་བ་མེད་ཀྱང་རྟེན་གྱི་སྒོ་ནས་སོ་སོ་སྐྱེ་བོའི་དེ་བཞིན་ཉིད་དང་། འཕགས་
པའི་དེ་བཞིན་ཉིད་དང༌། རྫོགས་པའི་སངས་རྒྱས་ཀྱི་དེ་བཞིན་ཉིད་དེ་གསུམ་དུ་རབ་ཏུ་དབྱེ་བའི་
འཇུག་པ་ལས་བརྩམས་ཏེའོ། །
གཉིས་པ་ནི་ཏིང་ངེ་འཛིན་རྒྱལ་པོར། སོ་སོ་ཐ་དད་འགྲོ་བས་ན། །སོ་སོ་སྐྱེ་བོ་ཞེས་བརྗོད་དོ།
ཞེས་པའི་གསུངས་པའི་སོ་སོ་སྐྱེ་བོ་རྣམས་ནི་འདུ་ཤེས་དང་སེམས་དང་ལྟ་བ་ཕྱིན་ཅི་ལོག་པ་ཡིན་
ཞིང་། འཕགས་པའི་བདེན་པ་མངོན་དུ་མཐོང་བ་འཕགས་པ་རྣམས་ནི་དེ་ལས་བཟློག་པ་ཕྱིན་ཅི་མ་
ལོག་པ་སྟེ། འདུ་ཤེས་དང་སེམས་དང་ལྟ་བ་ཕྱིན་ཅི་མ་ལོག་ཅིང་ཡང་དག་པ་མཐོང་བའི་ཕྱིར་རོ། །
290



ཡེ་ཤེས་རྡོ་རྗེ། ། ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། པོད་དང་པོ།
ཕྱིན་ཅི་ལོག་གསུམ་ནི་མཐོང་མ་མཐོང་གཉིས་ཀའི་དོན་ལའམ། འདས་མ་འོངས་ད་ལྟར་གསུམ་
ལའམ་ཡིད་སེམས་རྣམ་ཤེས་ཕྱིན་ཅི་ལོག་པའོ། །ཞེས་རྔོག་ལོཙྪ་བས་གསུམ་གསུང་ངོ༌། ། མཛོད་
དུ་ནི། འཇིག་ལྟ་དང་མཐར་འཛིན་གྱི་རྟག་ལྟ་དང༌། ལྟ་བ་ལ་མཆོག་འཛིན་གསུམ་ནི་ལྟ་བ་ཕྱིན་ཅི་
ལོག་ཡིན་ལ། དེ་དང་འགྲོགས་པའི་འདུ་ཤེས་དང་སེམས་ནི། འདུ་ཤེས་དང་སེམས་ཕྱིན་ཅི་ལོག་པ་
སྟེ༑ སེམས་དང་འདུ་ཤེས་དེ་དབང་གིས། ཞེས་བཤད་ལ། མཛོད་འགྲེལ་པར་ཕྱིན་ཅི་ལོག་དེ་དག་
ཐམས་ཅད་ཀྱང་རྒྱུན་དུ་ཞུགས་པས་སྤངས་པའི་ཡིན་ཏེ། ལྟ་བ་དང་མཚུངས་པར་ལྡན་དང་བཅས་པ་
རྣམས་ནི་མཐོང་བས་སྤང་བར་བྱ་བ་ཡིན་པའི་ཕྱིར་རོ། །ཞེས་གསུངས་ལ། ས་སྡེར་རྣམ་ གྲངས་
གཞན་ཡང་གསུངས་ཏེ་སྤྲོས་པས་འཇིགས་སོ། །སྡུད་པར། བྱང་ཆུབ་སེམས་དཔས་དེ་བཞིན་ཉིད་
འདི་རྗེས་སུ་རྟོགས། །དེ་ཕྱིར་དེ་བཞིན་གཤེགས་ཞེས་མཚན་གསོལ་ཏོ། །ཞེས་གསུངས་པ་ལྟར་དེ་
བཞིན་ཉིད་མཐར་ཕྱིན་པར་གཟིགས་པས་དེ་བཞིན་གཤེགས་པ་སྟེ་དེ་ནི་ཆོས་ཐམས་ཅད་ཇི་ལྟ་བ་
བཞིན་དུ་རྟོགས་པས་ཕྱིན་ཅི་མ་ལོག་ཅིང་སྒྲིབ་གཉིས་བག་ཆགས་དང་བཅས་པ་བཅོམ་པས་སྤྲོས་
པ་མེད་པ་ཉིད་ཡིན་ནོ། །འདི་ཕན་ཆད་འཇུག་པའི་དོན་ལ་བརྩམས་ཏེ་རིག་པར་བྱའོ། །
ལྔ་པ་གནས་སྐབས་ཀྱི་དོན་ནི། དབྱིངས་དེ་ཉིད་གློ་བུར་གྱི་དྲི་མས་མ་དག་པའི་གནས་སྐབས་
ལ་ནི་གོ་རིམ་བཞིན་དུ་སེམས་ཅན་གྱི་ཁམས་ཞེས་བརྗོད་ལ་སྒོམ་སྤང་གིས་མ་དག་ལ་མཐོང་སྤང་
གིས་དག་པའི་གནས་སྐབས་སུ་ནི་བྱང་ཆུབ་སེམས་དཔའི་ཁམས་ཞེས་བརྗོད་ཅིང་། དྲི་མས་ཤིན་ཏུ་
རྣམ་པར་དག་པའི་སྐབས་སུ་ནི་གོ་རིམ་བཞིན་དུ་དེ་བཞིན་གཤེགས་པའི་ཁམས་ཞེས་བརྗོད་དོ། །
དེས་ན་ངོ་བོ་ཉིད་དང་ལ་སོགས་པས་བསྡུས་པ་རྒྱུ་འབྲས་ལས་ལྡན་འཇུག་པའི་བར་བཤད་མ་ཐག་
པའི་དོན་འདི་དྲུག་གིས་ནི་བསྡུས་པའི་ཁམས་བདེ་བར་གཤེགས་པའི་སྙིང་པོ་ནི་མ་དག་པ་ལ་
སོགས་པའི་གནས་སྐབས་གསུམ་པོ་དག་ཏུ་རྟེན་སེམས་ཅན་བྱང་ཆུབ་སེམས་དཔའ་སངས་རྒྱས་
ཞེས་བྱ་བ་དང་དེ་དང་དེའི་ཁམས་ཞེས་བྱ་བ་མིང་གསུམ་གྱི་སྒོ་ནས་ནི་བསྟན་པ་ཡིན་གྱི་རང་བཞིན་
ལ་ཁྱད་པར་མེད་དོ། །
དྲུག་པ་ཀུན་ཏུ་འགྲོ་བའི་དོན་ལ་གཉིས་ཏེ། ཀུན་ལ་ཁམས་ཀྱིས་ཁྱབ་ཚུལ་ཐུན་མོང་དུ་བཤད།
སྐབས་གསུམ་སོ་སོར་ཁྱབ་ཚུལ་དཔེ་དང་བཅས་པའོ། །དང་པོ་ནི། ཇི་ལྟར་ན་རྟོག་པ་མེད་ཅིང་སྒྲིབ་
291



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
པ་མེད་པའི་བདག་ཉིད་ཅན་གྱི་ནམ་མཁའ་ནི་གཟུགས་ཅན་ཀུན་ཏུ་སྟེ་ཐམས་ཅད་ལ་རྗེས་སུ་སོང་
ཞིང་ཁྱབ་པ་ལྟར། སེམས་ཀྱི་རང་བཞིན་གནས་ལུགས་དྲི་མ་མེད་ཅིང་འོད་གསལ་བའི་དབྱིངས་
ཀྱང་དཔེ་དེ་བཞིན་དུ་གནས་སྐབས་གསུམ་པོ་ཀུན་ཏུ་ཁྱབ་པར་འགྲོ་བ་ཉིད་ཡིན་ནོ། །
གཉིས་པ་ནི། དབྱིངས་དེ་ནི་ཆོས་ཅན། ཉེས་པ་དང་བཅས་པའི་སོ་སོ་སྐྱེ་བོ་དང༌། ཡོན་ཏན་
དང་བཅས་པ་བྱང་ཆུབ་སེམས་དཔའ་དང༌། ཡོན་ཏན་རྣམ་པར་དག་པ་མཐར་ཐུག་པ་སངས་རྒྱས་ཏེ་
གནས་སྐབས་ཐམས་ཅད་ལ་ཁྱད་པར་མེད་པར་ཁྱབ་པ་ཡིན་ཏེ། ཆོས་ཅན་ཐམས་ཅད་ཀྱི་ཕྱིའི་
མཚན་ཉིད་དེ་ཆོས་ཉིད་ཁྱབ་བྱེད་ཡིན་པའི་ཕྱིར་རོ། །དཔེར་ན། ནམ་མཁའ་ནི་གཟུགས་ཀྱི་རྣམ་པ་
དམན་པའི་སྣོད་དང༌། བར་མ་ཟངས་ཀྱི་སྣོད་དང༌། མཆོག་གསེར་གྱི་སྣོད་ཐམས་ཅད་ལ་ཁྱབ་པ་
བཞིན་ནོ། །འཕེལ་འགྲིབ་མེད་པར་བསྟན་པའི་མདོར་ཤཱ་རིའི་བུ་དེའི་ཕྱིར་ན་སེམས་ཅན་གྱི་ཁམས་
གཞན་ལ། ཆོས་ཀྱི་སྐུ་ཡང་གཞན་པ་ནི་མ་ཡིན་ཏེ། སེམས་ཅན་གྱི་ཁམས་ཉིད་ཆོས་ཀྱི་སྐུ། ཆོས་ཀྱི་
སྐུ་ཉིད་སེམས་ཅན་གྱི་ཁམས་ཏེ། འདི་ནི་དོན་གྱིས་གཉིས་སུ་མེད་དེ་ཡི་གེ་ཙམ་ཐ་དད་པ་ཡིན་ནོ། །
ཞེས་གསུངས་པ་ལྟར་དབྱིངས་ལ་གནས་སྐབས་གསུམ་དུ་ཕྱེ་ཡང་རང་བཞིན་ཐམས་ཅད་དུ་ཁྱད་
པར་མེད་ཅིང་མཚུངས་པ་ཁོ་ན་ཡིན་ནོ། །
བདུན་པ་མི་འགྱུར་བའི་དོན་ལ་གཉིས། མདོར་བསྟན་པ། རྒྱས་པར་བཤད་པའོ། །དང་པོ་ནི།
དབྱིངས་དེ་ལ་གནས་སྐབས་གསུམ་དུ་ཕྱེ་ཡང་རང་བཞིན་འགྱུར་བ་དང་བཅས་པ་ནི་མ་ཡིན་ཏེ་ཇི་
ལྟར་སྔར་མ་དག་པའི་གནས་སུ་ཡོད་པ་ཇི་ལྟ་བ་བཞིན་ཕྱིས་དག་པའི་གནས་སྐབས་ན་ཡང་རང་གི་
ངོ་བོ་དེ་ཁོ་ན་བཞིན་དུ་གནས་ཀྱི་ནམ་ཡང་འགྱུར་བ་མེད་པའི་ཆོས་ཉིད་དམ་རང་བཞིན་ཉིད་དོ། །
གང་གི་ཕྱིར་ན་སྔར་མ་དག་པའི་གནས་སྐབས་ན་ཉོན་མོངས་པ་ལ་སོགས་པའི་ཉེས་པ་རྣམས་སྤང་
རུང་གློ་བུར་བ་ཉིད་དང་ལྡན་གྱི་དབྱིངས་ཀྱི་རང་བཞིན་དུ་ལྡན་པ་མིན་པའི་ཕྱིར་དང་། སྟོབས་སོགས་
ཡོན་ཏན་གྱི་ཆོས་རྣམས་གདོད་མ་ནས་རང་བཞིན་སྟེ་རང་གི་ཆོས་ཉིད་དུ་ལྡན་པ་ཡིན་གྱི་ཕྱིས་དག་
པའི་ཚེ་གསར་དུ་ཐོབ་པ་མ་ཡིན་པའི་ཕྱིར་རོ། །བསྟོད་པར་ཡང་། ཆོས་ཀྱི་དབྱིངས་ནི་སྐྱེ་མ་ཡིན། །
ནམ་ཡང་འགག་པར་འགྱུར་བ་མེད། །དུས་རྣམས་ཀུན་ཏུ་ཉོན་མོངས་མེད། །ཐོག་མ་བར་མཐའ་དྲི་
མ་བྲལ། །ཞེས་གསུངས་སོ། །འདིར་རྩ་ཁ་ཅིག་ཉེས་པ་གློ་བུར་དང་ལྡན་པས་ནི་ཡུན་སྒྲིབ་པ་དོན་
292



ཡེ་ཤེས་རྡོ་རྗེ།
ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། པོད་དང་པོ།
དམ་པར་མེད་པ་དང་དེའི་དམིགས་པ་ཡང་དག་པའི་ཀུན་རྫོབ་ཏུའང་མེད་པའོ། །ཡོན་ཏན་རང་
བཞིན་གྱིས་ལྡན་པ་ཡང་ཡོན་ཏན་གྱི་དམིགས་པ་ཡང་དག་པའི་ཀུན་རྫོབ་དེ་བཞིན་ཉིད་ལ་ཆོས་
ཅན་དུ་ལྡན་པའམ། ཡོན་ཏན་གྱི་རྒྱུ་མི་རྟོག་པའི་ཤེས་རབ་ཀྱི་དམིགས་པ་དེ་བཞིན་ཉིད་ཀྱི་ངོ་བོར་
ལྡན་པའོ། །ཞེས་གསུང་ཡང་ནན་གྱིས་སྦྱོར་བར་ཟད་དོ། །
གཉིས་པ་ལ་གསུམ། མ་དག་པའི་གནས་སྐབས་དང༌། མ་དག་དག་པའི་གནས་སྐབས་དང༌།
ཤིན་ཏུ་རྣམ་པ་དག་གི་གནས་སྐབས་ན་མི་འགྱུར་བའི་ཚུལ་ལོ། །དང་པོ་ལ་བཞི། ཉོན་མོངས་པས་
མ་གོས་པ། སྐྱེ་འཇིག་གིས་མ་གོས་པ། དེ་དག་གི་དོན་བསྡུ་བ། ཕུང་པོ་འཇིག་པའི་རྒྱུ་ཞར་ལ་
བཤད་པའོ། ། །
དང་པོ་ནི། དཔེ་ཇི་ལྟར་ན་ནམ་མཁའ་ནི་གཟུགས་ཅན་ཀུན་ལ་ཁྱབ་ཅིང་སོང་ལ་དེ་བཞིན་དུ་
ཁམས་ཀྱང་སེམས་ཅན་ཐམས་ཅད་ལ་གནས་པ་ཡིན་ནོ། །དེ་ལྟར་མོད་ཀྱང་ནམ་མཁའ་ལ་སྣོད་ཀྱི་
ཉེས་པས་ཉེ་བར་གོས་པ་མེད་དེ་ཕྲ་བ་སྟེ་ལུས་ཅན་མིན་པའི་ཕྱིར་རོ། །དེ་བཞིན་དུ་ཁམས་བདེ་བར་
གཤེགས་པའི་སྙིང་པོ་འདི་ལས་ཡང་ཉོན་མོངས་པས་ཉེ་བར་གོས་པ་མེད་དེ་རང་བཞིན་གྱིས་དག་
ཅིང་ཕྲ་བའི་དོན་ཡིན་པའི་ཕྱིར་རོ། །དཔེར་ན་སྣམ་བུ་ཚོན་གྱིས་བསྒྱུར་བ་ལྟར་ཉོན་མོངས་པས་
ཁམས་གཞན་དུ་འགྱུར་བ་མིན་ནོ་ཞེས་པ་སྟེ། དེ་བཞིན་སེམས་ཅན་ཐམས་ཅད་ལ། །ཀུན་ནས་
གནས་ཀྱང་གོས་མི་འགྱུར། །ཞེས་འགྱུར་གཞན་ལས་འབྱུང༌། །
གཉིས་པ་ལ་གཉིས། ཆོས་ཅན་ལ་སྐྱེ་འཇིག་སྣང་ཚུལ། ཆོས་ཉིད་ལ་སྐྱེ་འཇིག་མེད་ཚུལ་ལོ། །
དང་པོ་ནི། དཔེ་ཇི་ལྟར་ན་སྣོད་ཀྱི་འཇིག་རྟེན་ནི་དུས་ཐམས་ཅད་དུ་ནམ་མཁས་གོ་ཕྱེ་བ་ལ་ནི་བརྟེན་
ནས་དང་པོར་སྐྱེ་ཞིང་འཆགས་ལ་མཐར་མེ་བདུན་ཆུ་གཅིག་ལ་སོགས་པས་འཇིག་ཅིང་འགག་པ་དེ་
བཞིན་དུ། རྒྱུ་རྐྱེན་གྱིས་མངོན་པར་འདུས་མ་བྱས་པའི་དབྱིངས་ཁམས་རང་བཞིན་གྱིས་རྣམ་པར་
དག་པ་ལ་བརྟེན་ནས། སེམས་ཅན་གྱི་དབང་པོ་རྣམས་ནི་དང་པོར་སྐྱེ་ཞིང་མཐར་འཇིག་པར་འགྱུར་རོ། །
གཉིས་པ་ལ་གཉིས། ཆོས་ཉིད་ལ་འཇིག་པས་དང༌། སྐྱེ་བས་མ་གོས་པའི་ཚུལ་ལོ། །དང་པོ་
ནི་དེ་ལྟ་ན་དབྱིངས་ཀྱང་སྐྱེ་འཇིག་ཏུ་འགྱུར་རམ་ཞེ་ན་མི་འགྱུར་ཏེ། དཔེ་ཇི་ལྟར་ན་ནམ་མཁའ་དེ་
ལ་བརྟེན་པའི་འཇིག་རྟེན་རྣམས་མེ་བདུན་ཆུ་གཅིག་གིས་བསྲེག་ཅིང་འདྲུལ་ཡང་ནམ་མཁའ་རང་
293



ཇོ་ནང་དཔེ་ཚོགས། །
སྤྱིའི་དེབ་སོ་གཅིག་པ།
ཉིད་ནི་སྔོན་ཆད་དུས་ནམ་མཁའ་མེ་གསུམ་མམ་བདུན་དང་ཆུ་རྣམས་ཀྱིས་ཚིག་པ་དང་འདུལ་བ་
མེད་པ་དེ་བཞིན་དུ། དེ་ལ་བརྟེན་པའི་སེམས་ཅན་རྣམས་མེ་གསུམ་གྱིས་འཇིག་ཀྱང་དབྱིངས་འདི་
ནི༑ སྲོག་དང་དབང་པོ་རྣམས་འགག་པ་འཆི་བའི་མེ་དང་། གནད་གཅོད་པ་ན་བའི་མེ་དང་ན་ཚོད་
གྱུར་པ་རྒ་བའི་མེ་རྣམས་ཀྱིས་ནམ་ཡང་མི་འཚིག་པ་ཉིད་དོ། ། བས་བ ་
གཉིས་པ་ལ་བཞི། དཔེ། དོན། དཔེ་དོན་སྦྱར་སྦྱར་བ། ཆོས་མཐུན་སྦྱར་བའོ། །དང་པོ་ནི་འཇིག་
རྟེན་གྱི་ཁམས་ཆགས་ཤིང་གནས་པ་ན་སའི་དཀྱིལ་འཁོར་ཆེན་པོ་ནི་ཆུའི་དཀྱིལ་འཁོར་ལ་བརྟེན་
ཅིང་། ཆུ་ཡང་རླུང་གི་དཀྱིལ་འཁོར་ལ་བརྟེན་ལ། རླུང་ནི་ནམ་མཁའ་ལ་བརྟེན་ནས་རབ་ཏུ་གནས་
པ་ཉིད་ཡིན་ཡང་། ནམ་མཁའ་ནི་རླུང་གི་ཁམས་དང་ཆུའི་ཁམས་དག་དང་སའི་ཁམས་ལ་སོགས་པ་
འདུས་བྱས་ཀྱི་དངོས་པོ་གང་ལ་ཡང་བརྟེན་ནས་རབ་ཏུ་གནས་པ་ནི་མ་ཡིན་ཏེ། རྒྱུ་རྐྱེན་ལ་མི་ལྟོས་
པའི་ཕྱིར་རོ། །
གཉིས་པ་ནི་དཔེ་དེ་བཞིན་དུ་ཕུང་པོ་ལྔ་དང་ཁམས་བཅོ་བརྒྱད་དང་དབང་པོ་སྟེ་ནང་དང་ཕྱིའི་
སྐྱེ་མཆེད་འབྲས་བུ་བསྡུས་པ་སྐྱེ་བའི་ཀུན་ནས་ཉོན་མོངས་པ་རྣམས་ནི་རྒྱུ་ལས་དང༌། རྐྱེན་ཉོན་
མོངས་པ་དག་ལ་བརྟེན་ནས་གནས་ཤིང་། ཟག་བཅས་ཀྱི་ལས་དང་ཉོན་མོངས་པ་ནི་མི་རྟག་པ་ལ་
རྟགས་སོགས་སུ་འཛིན་པའམ་གཉིས་སུ་སྣང་བའི་ཚུལ་བཞིན་མིན་པ་ཡིད་ལ་བྱེད་པའི་རྣམ་པར་
རྟོག་པ་ལ་རྟག་ཏུ་གནས་པ་ཡིན་ལ། ཚུལ་བཞིན་མ་ཡིན་ཡིད་བྱེད་ནི་སེམས་ཀྱི་དག་པ་སྟེ་དབྱིངས་
ལ་རབ་ཏུ་གནས་སོ། །དེ་ལྟ་མོད་ཀྱང་སེམས་ཀྱི་རང་བཞིན་དབྱིངས་བདེ་བར་གཤེགས་པའི་སྙིང་
པོ་ནི་བཤད་མ་ཐག་པའི་ཀུན་རྫོབ་ཀྱི་ཆོས་རྣམས་ནི་ཐམས་ཅད་སྟེ་གང་ལ་ཡང་བརྟེན་ནས་གནས་
པ་མེད་དོ། །
ནང་ན ་ ཉི་ མ་ དང་ དབང་ ས ་
གསུམ་པ་ནི། ལུས་ཅན་རྣམས་ཀྱི་ནང་གི་ཕུང་པོ་དང་སྐྱེ་མཆེད་དང་ཁམས་རྣམས་ནི་ཕྱི་རོལ་
གྱི་སའི་དཀྱིལ་འཁོར་དང་འདྲ་བར་ཤེས་པར་བྱ་སྟེ། ངོ་བོ་རགས་པ་དང་རྒྱུ་ལས་ཉོན་གྱི་ཆུ་ལས་
བྱུང་བའི་ཕྱིར་རོ། །ཡང་ལུས་ཅན་རྣམས་ཀྱི་ལས་དང་ཉོན་མོངས་པ་ནི་ཆུའི་ཁམས་དང་འདྲ་བར་
ཤེས་པར་བྱ་སྟེ། ངོ་བོ་ཕུང་སོགས་ལ་ལྟོས་ནས་ཕྲ་ལ། རྒྱུ་ཚུལ་མིན་ཡིད་བྱེད་ལ་ལྟོས་ཏེ་རགས་
ཤིང༌། རྒྱུ་ཚུལ་མིན་ཡིད་བྱེད་ཀྱི་རླུང་ལ་བརྟེན་པའི་ཕྱིར་རོ། །ཡང་ཚུལ་བཞིན་མ་ཡིན་པ་ཡིད་ལ་
294



ཡེ་ཤེས་རྡོ་རྗེ། དེ ་ ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། པོད་དང་པོ།
བྱེད་པའི་རྣམ་པར་རྟོག་པ་ནི་རླུང་གི་ཁམས་དང་འདྲ་བར་བལྟ་སྟེ། ངོ་བོ་ཕྲ་པ་རྟེན་དབྱིངས་ཀྱི་ནམ་
མཁའ་ལ་བརྟེན་པའི་ཕྱིར་རོ། །སེམས་ཀྱི་རང་བཞིན་དབྱིངས་དེ་ནི་ནམ་མཁའི་ཁམས་གང་ལ་ཡང་
མི་བརྟེན་པ་བཞིན་དུ་གཞི་གང་ལ་ཡང་རྟེན་པ་ཅན་མིན་ཞིང་གང་དུ་ཡང་གནས་པ་མེད་དོ། །
བཞི་པ་ནི། ཚུལ་བཞིན་མ་ཡིན་པ་ཡིད་ལ་བྱེད་པ་ནི་རགས་པ་ནས་ངོས་བཟུང་ན་མི་རྟག་པ་ལ་
རྟག་པར་འཛིན་པ་སོགས་ཡིན་ལ་ཕྲ་བ་ནས་ངོས་བཟུང་ན་གཉིས་སྣང་གི་རྣམ་པར་རྟོག་པ་སྟེ། དེ་
ཡང་རང་ཉིད་ནི་སེམས་ཀྱི་རང་བཞིན་འོད་གསལ་ཆོས་དབྱིངས་ལ་གནས་ཏེ། སྤྲིན་ནམ་མཁའ་ལ་
གནས་པ་བཞིན་ནོ། །དྷོ་ཧར། སེམས་ཉིད་གཅིག་པུ་ཀུན་ཀྱིས་ས་བོན་སྟེ། །གང་ལ་སྲིད་འཕྲོ་ཞེས་
པའི་དོན་ནོ། །ཚུལ་བཞིན་མ་ཡིན་ཡིད་བྱེད་རང་ཉིད་ཀྱིས་འབྲས་བུ་ལས་དང་ཉོན་མོངས་པ་རབ་ཏུ་
ཕྱེ་བ་སྟེ་བསྐྱེད་དེ། བདག་དང་གཞན་དུ་བཟུང་བ་ལས་ཆགས་སྡང་རྨོངས་གསུམ་འབྱུང་ལ་དེའི་དབང་
གིས་ལས་ངན་སྣ་ཚོགས་སོགས་པའི་ཕྱིར་རོ། །རྣམ་འགྲེལ་དུ། བདག་ཡོད་ན་ནི་གཞན་དུ་ཤེས། །
བདག་གཞན་ཆ་ལ་འཛིན་དང་སྡང་། །དེ་དག་དང་ནི་འབྲེལ་པ་ལས། །ཉེས་པ་ཐམས་ཅད་འབྱུང་
བ་ཡིན། །ཞེས་གསུངས་པ་བཞིན་ནོ། །ཆུ་དང་འདྲ་བའི་ལས་དང་ཉོན་མོངས་པ་ལས་ནི། འབྲས་བུ་
ཟག་བཅས་ཀྱི་ཕུང་པོ་སྐྱེད་མཆེད་ཁམས་རྣམས་ཏེ་ལས་ཀྱི་ས་བོན་ཉོན་མོངས་པའི་རླན་གྱི་སོས་པ་
ལས་ཁམས་གསུམ་གྱི་སྐྱེ་བ་འགྲུབ་པའི་ཕྱིར་རོ། །སའི་དཀྱིལ་འཁོར་དེ་འཇིག་བྱེད་ཀྱི་རྐྱེན་ལས་
འཇིག་པ་དང་འགྲུབ་བྱེད་ཀྱི་རྐྱེན་ལས་ཆགས་པ་ལྟར་ཕུང་པོ་སོགས་ཀྱང་ལས་ཉོན་གི་དབང་གིས་
དང་པོར་སྐྱེ་བ་དང་མཐར་ན་རྒ་ཤི་གསུམ་གྱི་འཇིགས་པར་འགྱུར་བ་ཡིན་ནོ། །སེམས་ཀྱི་རང་བཞིན་
དབྱིངས་ནི་ནམ་མཁའི་ཁམས་རྒྱུ་རྐྱེན་ལས་མི་ལྟོས་པ་ལྟར་ཉེར་ལེན་གྱི་རྒྱུ་ལ་ལྟོས་པ་མེད་ཅིང་
ལྷན་ཅིག་བྱེད་པའི་རྐྱེན་ལས་ལྟོས་པའང་མེད་ལ་རྒྱུ་རྐྱེན་གཉིས་ཀ་ཚོགས་པ་ལ་ལྟོས་པའང་མེད་
ཅིང་། རང་གི་ངོ་བོའང་དང་པོར་སྐྱེ་བ་དང་། མཐར་འཛིན་པ་དང་དེ་གཉིས་དབུས་སྐད་ཅིག་སྡོད་
པའི་གནས་པའང་ཡོད་པ་མ་ཡིན་ནོ། །།
གསུམ་པ་དེ་དག་གི་དོན་བསྡུ་བ་ལ་གཉིས། ཉོན་མོངས་པས་མ་གོས་པའི་དང་། སྐྱེ་འཇིག་གིས་
མ་གོས་པའི་དོན་བསྡུ་བའོ། །དང་པོ་ནི་ཀྱེའི་རྡོ་རྗེར། འཇིག་རྟེན་ཁམས་ནི་གང་དུ་ཡང་། །སངས་
རྒྱས་གཞན་དུ་རྙེད་ མི་འགྱུར། །སེམས་ནི་རྫོགས་པའི་ སངས་རྒྱས་ཉིད། །སངས་རྒྱས་གཞན་དུ་
295



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
བསྟན་དུ་མེད། །ཅེས་གསུངས་པ་ལྟར་དོན་དམ་གྱི་སངས་རྒྱས་སེམས་ཀྱི་རང་བཞིན་འོད་གསལ་དེ་
བཞིན་གཤེགས་པའི་སྙིང་པོ་གང་ཡིན་པ་དེ་ནི་ནམ་མཁའ་སྤྲིན་སོགས་ཀྱིས་མི་འགྱུར་བ་བཞིན་དུ།
དྲི་མ་དག་མ་དག་གིས་འགྱུར་བ་མེད་དེ། དེས་ན་ཡང་དག་པ་མིན་པའི་རྟོག་པ་ཚུལ་མིན་ཡིད་བྱེད་
ལས་བྱུང་བའི་འདོད་ཆགས་དང་སོགས་ཀྱིས་བསྡུས་པ་ཞེ་སྡང་དང་གཏུ་མིག་སོགས་གློ་བུར་གྱི་དྲི་
མས་དབྱིངས་དེ་ཉོན་མོངས་པ་སྟེ། མ་དག་པར་མི་འགྱུར་རོ། །སེར་མོའི་འཕྲེང་བ་ལ་ཕན་པའི་མདོར། །
སངས་རྒྱས་ཐམས་ཅད་ཀྱིས་ཤིན་ཏུ་ནན་ཏན་དུ་བཙལ་ཡང་དེ་བཞིན་གཤེགས་པའི་སྙིང་པོ་ལ་དྲི་
མ་མ་བརྙེས་ཏེ། སེམས་ཅན་ཐམས་ཅད་ལ་དྲི་མ་མེད་པའི་དབྱིངས་སངས་རྒྱས་ཀྱི་དབྱིངས་མཚན་
དང་དཔེ་བྱད་བཟང་པོ་མཐའ་ཡས་པས་བརྒྱན་པའི་དབྱིངས་ཡོད་དེ། དཔེར་ན་ཆུ་དང་འབྲུ་མར་
བསྲེས་པ་མི་དམིགས་པ་དེ་བཞིན་དུ་སངས་རྒྱས་ཀྱི་དབྱིངས་ཀྱང་ཉོན་མོངས་པ་བྱེ་བས་གཡོགས་
མོད་ཀྱི་ཉོན་མོངས་པ་དང་སངས་རྒྱས་ཀྱི་དབྱིངས་འདྲེས་པར་གྱུར་པའི་གནས་མེད་དོ། །ཞེས་
གསུངས་སོ། །དེས་ན་དབྱིངས་དག་མ་དག་དུ་མར་དབྱེ་བ་ནི་སེམས་ཅན་གྱི་འཁྲུལ་པ་སྤངས་མ་
སྤངས་ལ་དེ་དག་ཏུ་བཏགས་ཀྱི་དབྱིངས་ཀྱི་ངོ་བོ་ལ་ནི་ཐམས་ཅད་དུ་རྣམ་དག་ཏུ་རོ་གཅིག་པ་ཁོ་ན་
སྟེ་༑ དབུས་མཐར། ཆོས་ཀྱི་དབྱིངས་ནི་རང་བཞིན་གྱིས། །རྣམ་པར་དག་ཕྱིར་ནམ་མཁའ་བཞིན། །
གཉིས་ནི་གློ་བུར་འབྱུང་བ་སྟེ། །ཞེས་གསུངས་པས་སོ། །གཉིས་ནི་དག་མ་དག་གོ །གཉིས་པ་ནི།
དབྱིངས་འདི་ནི། ཟག་བཅས་ཀྱི་ལས་དང་ཉོན་མོངས་པ་ཆུ་འདྲ་བའི་ཚོགས་ཀྱིས་གསར་དུ་མངོན་
པར་འགྲུབ་པ་སྟེ་བསྐྱེད་པའང་མིན་ལ། དེ་ནི་གཞན་འདྲེན་པའི་ཚིག་སྟེ། དེར་མ་ཟད་འཆི་བའི་མེ་
དང༌། ན་བའི་མེ་དང་རྒ་བའི་མེ་མི་ཟད་པ་རྣམས་ཀྱིས་ཀྱང་ཚིག་པ་སྟེ་འཇིག་པར་མི་འགྱུར་རོ། །
བཞི་པ་ཕུང་པོ་འཇིག་པའི་རྒྱུ་ཞར་ལ་བསྟན་པ་ནི། ན་དང་འཆི་དང་རྒ་བའི་མེ་ཞེས་སོགས་ཀྱི་
ཆོས་མཐུན་པའི་ཚུལ་བསྟན་པ་སྟེ། དེ་ཡང་འཆི་བའི་མེ་དང་ན་བའི་མེ་དང་རྒ་བའི་མེ་གསུམ་པོ་གོ་
རིམ་བཞིན་དུ་འཇིག་རྟེན་འཇིག་པར་བྱེད་དུས་མཐའི་མེ་དང་སེམས་ཅན་རྣམས་སྡུག་བསྔལ་བར་
བྱེད་པ་དམྱལ་བའི་མེ་དང་ཐ་མལ་ཏེ་རང་བཞིན་གྱི་མེ་གསུམ་པོ་དེ་དག་དང་འདྲ་བར་ཤེས་པར་
བྱ་སྟེ། རིམ་པ་ལྟར་ཕུང་པོ་འདོར་བ་དང་སྡུག་བསྔལ་བར་བྱེད་པ་དང་འདུ་བྱེད་ཡོངས་སུ་སྨིན་པར་
བྱེད་པའི་ཕྱིར་རོ། །འདི་དག་གི་མདོ་དང་སྦྱར་བ་ནི་འགྲེལ་པར་བལྟའོ། ། །
296



ཡེ་ཤེས་རྡོ་རྗེ། ། ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། པོད་དང་པོ།
གཉིས་པ་མ་དག་པའི་གནས་སྐབས་ན་མི་འགྱུར་བ་ལ་གཉིས། མདོར་བསྟན། རྒྱས་པར་བཤད་
པའོ། །དང་པོ་ནི། རྒྱལ་སྲས་འཕགས་པ་རྣམས་ནི་སྐྱེ་བ་དང་སོགས་ཏེ་འཆི་བ་དང་ན་བ་དང་རྒ་
བའི་འཕོངས་པ་དང་བྲལ་ཏེ་སྐྱེ་འཆི་ན་དང་རྒ་བ་ལས་གདོད་མ་ནས་གྲོལ་བའི་བདེ་བར་གཤེགས་
པའི་སྙིང་པོ་འདིའི་རང་བཞིན་ཇི་ལྟ་བ་བཞིན་ཉིད་མངོན་སུམ་དུ་རྟོགས་ཏེ་དེའི་ཕྱིར་རོ། །དེ་ལྟ་ན་
སྐྱེ་འཆི་གཏན་མི་བྱེད་དམ་ཞེ་ན་དེ་ལྟ་ན་ཡང་བློ་ལྡན་བྱང་ཆུབ་སེམས་དཔའ་རྣམས་སྐྱེ་འཆི་སོགས་
སུ་བསྟན་པར་བྱེད་དོ་ཞེས་སྦྲེལ་ལོ། །རྒྱུ་ནི་འགྲོ་བ་རྣམས་ལ་སྡུག་བསྔལ་དང་བྲལ་འདོད་ཀྱི་སྙིང་
རྗེའི་ཆེན་པོ་བསྐྱེད་པའི་ཕྱིར་དེ་ལ་བརྟེན་ནས་སོ། །རིན་ཆེན་ཕྲེང་བར། དེ་ནི་སྙིང་རྗེ་འབའ་ཞིག་
གིས། །བྱང་ཆུབ་བར་དུ་སྲིད་འཚམས་སྦྱོར་ཅེས་སོ། །སྙིང་རྗེ་ཉིད་རྒྱུ་གང་ལས་བྱུང་ན་རང་གིས་དབྱིངས་
ཇི་ལྟ་བ་བཞིན་རྟོགས་པ་དེའི་རྒྱུ་ལས་བྱུང་སྟེ། སེམས་འགྲེལ་ལས། དེ་ལྟར་སྟོང་པ་ཉིད་འདི་ནི། །
རྣལ་འབྱོར་པ་ཡི་གོམས་བྱས་ནས། །གཞན་གྱི་དོན་ལ་ཆགས་པའི་བློ། །འབྱུང་བར་འགྱུར་བར་ཐེ་
ཚོམ་མེད། །ཅེས་སོ། །
གཉིས་པ་ལ་གཉིས། དག་མ་དག་གི་ཚུལ་སྤྱིར་བསྟན། གནས་སྐབས་དང་སྦྱར་ཏེ་སོ་སོར་
བཤད་པའོ། །དང་པོ་ལ་གཉིས་ཤེས་རབ་ཀྱིས་རང་བཞིན་དག་ཚུལ། སྙིང་རྗེ་གནས་སྐབས་མ་དག་
པར་ཡང་འགྱུར་ཚུལ་ལོ། ། །
དང་པོ་ནི། རྒྱལ་སྲས་འཕགས་པ་དེ་ལ་ཆོས་ཅན། ཀུན་བརྟགས་ཀྱི་འཆི་བ་དང་ན་བ་དང་རྒ་
བའི་སྡུག་བསྔལ་རྣམས་རྩ་བ་ནས་སྤངས་པའི་སྒོ་ནས་དེ་དག་མེད་དེ། ཟག་བཅས་ཀྱི་ལས་དང་ཉོན་
མོངས་པའི་དབང་གིས་འབྱུང་བའི་སྐྱེ་བ་དེ་མེད་པའི་ཕྱིར། ཁྱབ་པ་ཡོད་དེ་སྡུག་བསྔལ་གྱི་མེ་གསུམ་
པོ་ནི་ཉེར་ལེན་བུ་ཤིང་ལྟ་བུའི་སྐྱེ་བ་ཡོད་ན་འབྱུང་གི་མེད་ན་མེ་མི་འབར་བའི་ཕྱིར་རོ། །
གཉིས་པ་ནི། རྒྱལ་སྲས་འཕགས་པ་རྣམས་སྐྱེ་སོགས་ཀྱི་འཕོངས་པ་རྣམས་ལས་འདས་པར་
གྱུར་ཏེ་དབྱིངས་ཇི་ལྟ་བ་བཞིན་ཡང་དག་པར་མཐོང་བའི་ཕྱིར་རོ། །དེ་ལྟ་མོད་ཀྱང་སྙིང་རྗེའི་བདག་
ཉིད་དེ་གཞན་དབང་དུ་གྱུར་པས་སེམས་ཅན་རྣམས་ལ་སྐྱེ་བ་དང་འཆི་བ་དང་རྒ་བ་དང་ན་བའི་ཚུལ་
སྟོན་པར་བྱེད་དོ། །སྡུད་པར། དཔའ་བོ་གར་སྤྱོད་ཤེས་རབ་ཕ་རོལ་ཕྱིན་པ་ཡིས། །ཁམས་གསུམ་
ཡང་དག་འདས་ལ་རྣམ་པར་གྲོལ་བའང་ཡིན། །ཉོན་མོངས་ཟད་པར་གྱུར་ཀྱང་སྐྱེ་བ་སྟོན་པར་
297



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
བྱེད། །རྒ་དང་ན་དང་འཆི་བ་མེད་ཀྱང་འཆི་འཕོ་སྟོན། །ཞེས་དང༌། རྣམ་འགྲེལ་དུ། འདོད་ཆགས་
བྲལ་བའི་གནས་པ་ནི། །བརྩེ་བའམ་ཡང་ན་ལས་ཀྱིས་ཡིན། །ཞེས་གསུངས་སོ། །དེ་ལ་སྐྱེ་བ་
ནི་ཡིད་ལུས་ལེན་པ་སྟེ། དེའི་ངོ་བོ་ཡང་དབང་པོ་རྟེན་ཁོག་པ་དང་བཅས་པ་མིན་གྱི་ཀུན་གཞི་ཉིད་
ལུས་སུ་སྣང་བའོ། །ཞེས་གསུང་ངོ༌། །འཆི་དང་ན་དང་རྒ་བར་སྟོན་པ་ནི། ཡིད་ལུས་སྔ་མ་འདོར་
ཞིང་གཞན་ལེན་པ་སྟེ་བསམ་གྱིས་མི་ཁྱབ་པར་བསྒྱུར་བའི་འཆི་འཕོའོ། །དེ་དག་ཀྱང་རྒྱུ་དང་རྐྱེན་
ནི་ལས་ཉོན་དང་མ་རིག་པ་དངོས་ལས་བྱུང་བ་མིན་གྱི་ཟག་མེད་ཀྱི་ལས་དང་མ་རིག་བག་ཆགས་
ཀྱི་ས་ལས་བརྟེན་པའོ། །ཟག་མེད་ཀྱི་ལས་ནི་རྒྱུ་མ་རིག་བག་ཆགས་ཀྱི་སས་ཀུན་ནས་བསླངས་
ཤིང་འབྲས་བུ་ཡིད་ཀྱི་རང་བཞིན་གྱི་ལུས་འགྲུབ་པའི་རྐྱེན་བྱེད་ལ། ངོ་བོ་དགེ་བའི་རྩ་བ་དང་
མཚུངས་པར་ལྡན་པ་སྟེ་དབྱེ་བ་བརྒྱད་དོ། །དེ་སྐད་དུ་ཡང་བློ་གྲོས་རྒྱ་མཚོས་ཞུས་པར། དེ་དག་གི་
འཁོར་བའི་རྒྱུ་དགེ་བའི་རྩ་བ་དང་མཚུངས་པར་ལྡན་པའི་ཉོན་མོངས་པ་གང་ཞེ་ན་འདི་ལྟ་སྟེ།
བསོད་ནམས་ཀྱི་ཚོགས་ཡོངས་སུ་ཚོལ་བས་མི་ངོམས་པ་དང༌། བསམ་བཞིན་དུ་སྲིད་པར་སྐྱེ་བ་
ཡོངས་སུ་འཛིན་པ་དང༌། སངས་རྒྱས་དང་ཕྲད་པ་དོན་དུ་གཉེར་བ་དང༌། སེམས་ཅན་ཡོངས་སུ་
སྨིན་པའི་ཕྱིར་ཡོངས་སུ་མི་སྐྱོ་བ་དང༌། དམ་པའི་ཆོས་འཛིན་པ་ལ་བརྩོན་པ་དང་། སེམས་ཅན་གྱི་
བྱ་བ་ཅི་ཡོད་པ་ལ་འགྲུས་པ་དང༌། ཆོས་ལ་ཆགས་པའི་བསམ་པ་དང་མ་བྲལ་བ་དང༌། ཕ་རོལ་ཏུ་
ཕྱིན་པའི་ཀུན་ཏུ་སྦྱོར་བ་རྣམས་མི་འདོར་བ་སྟེ། བློ་གྲོས་རྒྱ་མཚོ། གང་དག་གིས་བྱང་ཆུབ་སེམས་
དཔའ་ཀུན་ཏུ་སྦྱོར་བར་བྱེད་ཀྱང་། ཉོན་མོངས་པའི་སྐྱོན་གྱིས་མ་གོས་པ། དགེ་བའི་རྩ་བ་དང་
མཚུངས་པར་ལྡན་པའི་ཉོན་མོངས་པ་ནི་འདི་དག་གོ་ཞེས་གསུང་ངོ༌། །དེ་དག་གི་དོན་ཡང་རིམ་པ་
ལྟར་ཚོགས་ཡོངས་སུ་རྫོགས་པ་ལ་འདུན་པ་བརྟན་པ་དང༌། སྙིང་རྗེ་གཞན་འདྲེན་པའི་ཐབས་འཛིན་
པ་དང༌། ལམ་སྟོན་པ་ལ་དད་པ་དང་། དཀའ་བ་སྤྱོད་པ་ལ་མི་འཇིགས་པ་དང༌། དམ་པའི་ཆོས་ལ་
རྩོལ་བ་དང་། གཞན་གྱི་དོན་ལ་བརྩོན་པ་སྟེ་འགྲུབ་པ་ནི་སྤྲོ་བའི་དོན་ཏོ། །ཆོས་ཀྱི་རོ་མྱོང་བའི་བསམ་
པ་དང༌། བསམ་པ་དེས་བསྐུལ་བའི་སྦྱོར་བའོ། །འདི་དག་ལ་ཉོན་མོངས་པར་འདོགས་པའི་རྒྱུ་མཚན་
ཡང་དེ་ཉིད་ལས། བཅོམ་ལྡན་འདས་གང་གི་ཚེ་དགེ་བའི་རྩ་བ་ལགས་ན། དེ་རྒྱུ་ཅིའི་སླད་དུ་ཉོན་
མོངས་པ་ཞེས་བགྱི། བཀའ་བསྩལ་པ་བློ་གྲོས་རྒྱ་མཚོ་འདི་ལྟར་དེ་ལྟ་བུའི་རང་བཞིན་གྱི་ཉོན་མོངས་
298



ཡེ་ཤེས་རྡོ་རྗེ། ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། པོད་དང་པོ།
པ་འདི་དག་གིས་བྱང་ཆུབ་སེམས་དཔའ་ཁམས་གསུམ་པར་ཀུན་ཏུ་སྦྱོར་ལ་ཁམས་གསུམ་པ་ཡང་
ཉོན་མོངས་པ་ལས་བྱུང་བ་ཡིན། དེ་ལ་བྱང་ཆུབ་སེམས་དཔའ་ནི་ཐབས་ལ་མཁས་པ་དང༌། དགེ་
བའི་རྩ་བ་སྟོབས་བསྐྱེད་པས་བསམ་བཞིན་དུ་ཁམས་གསུམ་དུ་ཀུན་ཏུ་སྦྱོར་ཏེ། དེས་ན་དགེ་བའི་
རྩ་བ་དང་མཚུངས་པར་ལྡན་པའི་ཉོན་མོངས་པ་ཞེས་བྱའོ། །ཇི་སྲིད་ཁམས་གསུམ་པར་ཀུན་ཏུ་སྦྱོར་
བས་ཡིན་གྱིས། སེམས་ཉེ་བར་ཉོན་མོངས་པས་ནི་མ་ཡིན་ནོ། །ཞེས་གསུངས་སོ། །དགེ་བའི་རྩ་
བ་དང་མཚུངས་པར་ལྡན་པའི་དོན་ཡང་། ཟག་མེད་ཀྱི་ལས་དགེ་བའི་རྩ་བའི་རང་བཞིན་ཡིན་པས་
དེ་སྐད་བརྗོད་ཀྱི་གྲོགས་གྲོགས་ཅན་དུ་བཤད་པ་ནི་མིན་ཏེ་པ་ལ་ཤ་མང་དུ་འཚོགས་པ་ལ་པ་ལ་
ཤ་དང་མཚུངས་པར་ལྡན་པའི་ནགས་ཞེས་བརྗོད་པ་བཞིན་ནོ་ཞེས་༦)གསུང་ངོ་། །དེ་ལྟ་བུའི་ལས་
ཀྱིས་བསྐྱེད་པའི་ལུས་ལ་འཁོར་བ་ཞེས་བཏགས་ལ། དེ་ཉིད་ལས། ཉོན་མོངས་མཚན་ཉིད་པ་མ་
བསྐྱེད་པས་མྱང་འདས་ཀྱང་ཟེར་རོ། །མ་རིག་བག་ཆགས་ཀྱི་སའི་ངོ་བོ་ནི། གཉིས་སྣང་ཕྲ་མོ་སྟེ་དེ་
ཉིད་ཉོན་མོངས་པའི་བག་ཆགས་རྣམས་ཀྱི་རྟེན་བྱེད་པས་བག་ཆགས་ཀྱི་ས་ཞེས་བྱའོ། །སྤྲོས་པ་
ལྷག་མ་འགྲེལ་པ་ལས་རྟོགས་པར་བྱའོ། །
གཉིས་པ་གནས་སྐབས་དང་སྦྱར་ཏེ་སོ་སོར་བཤད་པ་ལ་གཉིས། སོ་སོ་སྐྱེ་བོའི་ས་ལ་ལྟོས་ཏེ་
དག་པའི་ཚུལ། སངས་རྒྱས་ཀྱི་ས་ལ་ལྟོས་ཏེ་མ་དག་པའི་ཚུལ་ལོ། །དང་པོ་ལ་བཞི། སེམས་དང་པོ་
བསྐྱེད་པའི་དང༌། མ་གོས་པའི་སྤྱོད་པ་ལ་ཞུགས་པའི་དང་། ཕྱིར་མི་ལྡོག་པའི་དང༌། སྐྱེ་བ་གཅིག་
གིས་ཐོགས་པའི་རྒྱལ་སྲས་ཀྱིས་སྤྱོད་པའོ། ། །
དང་པོ་ནི། རྒྱལ་སྲས་འཕགས་པ་རྣམས་སྐྱེ་འཆིས་འགྱུར་བ་མེད་པའི་ཆོས་ཉིད་འདི་རྟོགས་
ནས་སླར་ཡང་མ་རིག་པས་བློ་གྲོས་ཀྱི་མིག་མདོངས་པ་སྟེ་དམུས་ལོང་དུ་གྱུར་པའི་ཡུན་སོ་སོ་སྐྱེ་བོ་
རྣམས་ཀྱིས། སྐྱེ་བ་དང་འཆི་བ་ལ་སོགས་པ་དག་ཏུ་ནི་མཐོང་བ་གང་ཡིན་པའི་རྒྱལ་སྲས་ཀྱི་སྤྱོད་
པ་དེ་ནི་རྨད་དུ་བྱུང་བ་ཉིད་དོ། །དེས་ན་འགྲོ་བའི་གཉེན་བྱང་ཆུབ་སེམས་དཔའ་རྣམས་ཀྱི་གཞན་
དོན་གྱི་ཐབས་སྦྱོར་བ་བསྡུ་བའི་དངོས་པོར་དང་བསམ་པ་སྙིང་རྗེ་ནི་ཐེག་དམན་གྱི་བསམ་སྦྱོར་
ལས་མཆོག་ཏུ་གྱུར་པ་སྟེ། དེ་ལ་བརྟེན་ནས་བྱང་ཆུབ་སེམས་དཔའ་གང་དག་འཕགས་པའི་སྤྱོད་
ཡུལ་ལ་སྐྱེ་འཆི་དང་བྲལ་བའི་དབྱིངས་ཐོབ་པར་གྱུར་ཀྱང་བྱིས་པ་སོ་སོ་སྐྱེ་བོ་རྣམས་ཀྱི་སྤྱོད་ཡུལ་
299



ཇོ་ནང་དཔེ་ཚོགས། །
སྤྱིའི་དེབ་སོ་གཅིག་པ།
སྐྱེ་འཆི་སོགས་སུ་སྟོན་པར་བྱེད་དེ་དེ་ཉིད་ཀྱི་ཕྱིར་ནའོ། །བྱིས་པ་ནི་བློ་ཞན་པ་སྟེ་འདིར་འཕགས་
པའི་ཟླར་དྲངས་པའོ། ། །
གཉིས་པ་ནི། ས་གཉིས་པ་ནས་བདུན་པའི་བར་ལ་གནས་པའི་རྒྱལ་སྲས་དེ་ནི་ཤེས་རབ་ཀྱིས་
འཇིག་རྟེན་ཐམས་ཅད་ལས་འདས་མོད་ཀྱང་སྙིང་རྗེའི་དབང་གིས་འཇིག་རྟེན་ལས་མ་གོས་པར་སྤྱོད་
དོ་ཞེས་སྦྲེལ་ལོ། །གང་དུ་ན་འཇིག་རྟེན་ནའོ། །ཅིའི་དོན་དུ་ན་འཇིག་རྟེན་གྱི་དོན་དུའོ། །ཇི་ལྟར་ན་
འཇིག་རྟེན་དུ་གནས་ཀྱང་འཇིག་རྟེན་གྱི་དྲི་མས་མ་གོས་པར་རོ། །དེ་ཉིད་དཔེ་ཇི་ལྟར་ན་པད་མ་
རྣམས་ཆུའི་ནང་དུ་སྐྱེས་ཀྱང་ཆུ་ཡིས་གོས་པ་མེད་པ་དེ་བཞིན་དུ་བྱང་སེམས་འདི་ནི་འཇིག་རྟེན་དུ་
སྐྱེས་ཀྱང་འཇིག་རྟེན་ཆོས་སྐྱོན་གྱིས་མ་གོས་སོ། །འདི་ནི་འོད་སྲུང་གི་ཞུས་པར། འོད་སྲུང་འདི་ལྟ་
སྟེ༑ དཔེར་ན་པདྨ་རྣམས་ནི་ཆུའི་ནང་དུ་སྐྱེས་པར་གྱུར་ཀྱང་ཆུས་ཡོངས་སུ་གོས་པར་མི་འགྱུར་རོ། །
དེ་བཞིན་དུ་བྱང་ཆུབ་སེམས་དཔའ་ཡང་འཇིག་རྟེན་དུ་སྐྱེས་པར་གྱུར་ཀྱང་འཇིག་རྟེན་གྱི་ཆོས་ཀྱི་
གོས་པར་མི་འགྱུར་རོ་ཞེས་གསུངས་པ་ཉིད་དུ་དབྱངས་སུ་བསྙད་པར་མངོན་ནོ། །
གསུམ་པ་ནི། ས་བརྒྱད་པར་གཞན་དོན་གྱི་བྱ་བ་སྒྲུབ་པ་ལ་དུས་རྟག་ཏུ་རང་གི་བློ་བུད་ཤིང་
སྐམ་པོ་ལ་མེ་རང་ཤུགས་ཀྱིས་འབར་བ་བཞིན་དུ་ནི་རྩོལ་མེད་དུ་འབར་བ་སྟེ་འཇུག་པ་དང་། མཚན་
མ་ཞི་བའི་བསམ་གཏན་གྱི་སྙོམས་འཇུག་ལ་རྟག་ཏུ་སྙོམས་པར་ཞུགས་པའང་ཡིན་ཏེ་ཉོན་ཡིད་
གནས་གྱུར་པས་མི་རྟོག་ཡེ་ཤེས་ལ་དབང་ཐོབ་པའི་ཕྱིར་རོ། ། ག ༡ །
བཞི་པ་ལ་གཉིས། འཕྲིན་ལས་འཇུག་ཚུལ་སྤྱིར་བསྟན་པ། དེ་གཞན་དོན་ལ་སངས་རྒྱས་དང་
མཉམ་པའོ། །དང་པོ་ནི། ས་བཅུ་བའི་རྒྱལ་སྲས་དེ་ནི་ལུས་ཅན་སེམས་ཅན་རྣམས་སྨིན་པའི་དོན་དུ་
འབད་པ་དང་རྩོལ་བ་བྱེད་པ་མ་ཡིན་ཞིང་ལྷུན་གྱིས་གྲུབ་པར་འཇུག་སྟེ། རིང་བའི་རྒྱུ་སྔོན་ས་དགུ་
པ་མན་ཆད་དུ་གཞན་དོན་ལྷུན་གྲུབ་ཏུ་བྱེད་པར་གྱུར་ཅིག་ཅེས་པའི་སྨོན་ལམ་གྱི་འཕེན་པའི་དབང་
དང་ནི། ཉེ་བའི་རྐྱེན་མཚན་མའི་རྣམ་རྟོག་གམ་ཐམས་ཅད་དང་བྲལ་བའི་ཕྱིར་རོ། །འཕྲིན་ལས་ཀྱི་
རྣམ་པའི་ཁྱད་པར་ནི་རྒྱལ་སྲས་ས་བཅུ་པ་དེས་གདུལ་བྱ་གང་ཞིག་ཚུལ་ཇི་ལྟར་དུ་འདུལ་བ་དང་
ཐབས་ཆོས་བསྟན་པ་དང་གཟུགས་ཀྱི་སྐུའི་རྣམ་འཕྲུལ་དུ་མ་དག་དང་ནི། དེར་མ་ཟད་ཞི་ཁྲོ་སོགས་
སྤྱོད་ཚུལ་དུ་མ་དང༌། འགྲོ་འཆག་ཉལ་འདུག་སོགས་སྤྱོད་ལམ་གྱིས་ཀྱང་རུང་གང་གིས་འདུལ་
300



ཡེ་ཤེས་རྡོ་རྗེ།
ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། པོད་དང་པོ།
བའི་ཐབས་དེ་དེ་ལྟ་ཉིད་དུ་ཤེས་ཤིང་སྟོན་པར་བྱེད་དོ། །དེ་ལྟར་ན་སེམས་ཅན་གྱི་དོན་འཕྲིན་ལས་
ནི་ཡང་དག་པར་འཇུག་གོ་ཞེས་སྦྲེལ་ལོ། །གང་ཟག་གང་གིས་ན་འཕྲིན་ལས་ལ་ཐོགས་པ་མེད་
པའི་བློ་ལྡན་ས་བཅུ་པ་དེ་ཡི་ནིའོ། །ཡུལ་གང་ན་ནམ་མཁའི་མཐའ་ཀླས་ཀྱི་གདུལ་བྱའི་འགྲོ་བ་
རྣམས་ལའོ། །དུས་ནི་རྟག་ཏུ་སྟེ་རྒྱུན་མི་འཆད་པར་རོ། །ཚུལ་ནི་ལྷུན་གྱིས་གྲུབ་པར་རོ། །དེ་ལྟར་
ནམ་མཁའི་མཐའ་ཀླས་ཀྱི། །འགྲོ་ལ་ཞེས་འགྱུར་གཞན་ལས་འབྱུང་བ་ལྟར་རོ། །
1 གཉིས་པ་ནི། ས་བཅུ་པའི་བྱང་ཆུབ་སེམས་དཔའི་རྗེས་ཐོབ་ཏུ་སེམས་ཅན་སྨིན་པར་བྱེད་པའི་
ཚུལ་འདི་ནི་དེ་བཞིན་གཤེགས་པ་རྣམས་དང་འཇིག་རྟེན་ན་ནི་མཉམ་པ་ཉིད་དོ། །གང་ལ་མཉམ་
ན་སེམས་ཅན་རྣམས་འཁོར་བ་ལས་ཡང་དག་པར་སྒྲོལ་བ་ལའོ། །
གཉིས་པ་ནི། དེ་ལྟ་ན་ཐམས་ཅད་དུ་ཁྱད་པར་མེད་དམ་ཞེ་ན། གཞན་དོན་ལ་དེ་བཞིན་གཤེགས་
པ་དང་མཚུངས་པ་དེ་ལྟ་མོད་ཀྱི་རང་དོན་ལ་མི་མཚུངས་ཏེ། དཔེར་ན་སའི་དཀྱིལ་འཁོར་དང་རྡུལ་
ཕྲན་གྱི་ཁྱད་པར་དང་རྒྱ་མཚོ་ཆེན་པོ་དང་བ་ལང་གི་རྨིག་པའི་རྗེས་ཀྱི་ཆུ་རྣམས་ལ་ཁྱད་པར་ཡོད་པ་
གང་ཡིན་པ་དེ་ཙམ་དུ་སངས་རྒྱས་དང་ས་བཅུ་པའི་བྱང་ཆུབ་སེམས་དཔའི་སྤང་རྟོགས་ཀྱི་ཁྱད་
པར་དེ་ཙམ་ཉིད་ཡོད་དེ། སྒྲིབ་པས་དག་པ་དང་ས་བོན་ལུས་པའི་ཕྱིར་རོ། །གཞན་དོན་ཡང་འཕྲིན་
ལས་ལ་དབང་ཐོབ་པས་ལྷུན་གྱིས་གྲུབ་པ་དང་རྒྱུན་མི་འཆད་པ་དང་སྣ་ཚོགས་སུ་འབྱུང་བའི་སྒོ་
ནས་མཉམ་པ་ཡིན་གྱི། ཐམས་ཅད་དུ་མཉམ་པ་ནི་མ་ཡིན་ཏེ། བྱང་ཆུབ་སེམས་དཔའ་ས་བཅུ་པ་
ལས་འོད་ཟེར་ཆེན་པོས་དབང་བསྐུར་བར་མི་ནུས་པའི་ཕྱིར་རོ། །ཞེས་བླ་མ་དག་གསུང་ངོ༌། ། །
གསུམ་པ་དག་པའི་གནས་སྐབས་ན་མི་འགྱུར་བའི་དོན་ལ་གསུམ། མི་འགྱུར་བའི་དོན་བསྟན། །
དེའི་ཐ་སྙད་ངོས་བཟུང་། དོན་དང་ཐ་སྙད་སྦྱར་ཏེ་བཤད་པའོ། །དང་པོ་ནི་དབྱིངས་དེ་ཤིན་ཏུ་རྣམ་
པར་དག་པའི་གནས་སྐབས་ན་ཡང་འགྱུར་བ་མེད་དེ། འདི་ལྟར་དག་པ་གཉིས་ལྡན་གྱི་དབྱིངས་དེ་
ཉིད་གཞན་དུ་འགྱུར་བ་མིན་པའི་བདག་ཉིད་ཡིན་ཏེ། གཏན་དུ་མི་ཟད་པའི་ཡོན་ཏན་གྱི་ཆོས་དང་
ལྡན་པའི་ཕྱིར་རོ། །འགྲོ་བ་རྣམས་ཀྱི་གཏན་གྱི་སྐྱབས་ཡིན་ཏེ་ཕྱི་མའི་མཐའ་མེད་པ་མུར་ཐུག་པའི་
བར་དུ་ཡང་མི་འགྱུར་བའི་ཡོན་ཏན་དང་ལྡན་པའི་ཕྱིར་རོ། །དུས་རྟག་ཏུ་སྒྲོ་སྐུར་ཀྱི་མཐའ་གཉིས་
མེད་པའི་རང་བཞིན་ཡིན་ཏེ། རྣམ་པར་མི་རྟོག་པའི་ཕྱིར་རོ། །གཏན་དུ་འཇིག་པ་མེད་ཆོས་ཀྱང་
30i



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
ཡིན་ཏེ། འདུས་མ་བྱས་པའི་རང་བཞིན་ཡིན་པའི་ཕྱིར་རོ། ། །
གཉིས་པ་ལ་གཉིས། རྟགས་དང་རྟགས་ཅན་སོ་སོར་བཤད། ལྷན་ཅིག་སྐྱེས་སྦྱར་ཏེ་སྦྱོར་
བར་དགོད་པའོ། །དང་པོ་ནི་ཤིན་ཏུ་རྣམ་པར་དག་པའི་དབྱིངས་དེ་ནི་དང་པོར་སྐྱེ་བ་མེད་ཅིང་།
མཐར་འཆི་བ་མེད་ལ། བར་དུ་ནད་ཀྱི་གནོད་པ་མེད་ཅིང་ལུས་འགྱུར་བའི་རྒ་བ་མེད་པ་ཡིན་ཏེ། རིམ་
པ་ལྟར་རྟག་པའི་ཕྱིར་དང་། བརྟན་པའི་ཕྱིར་དང་། ཞི་བའི་ཕྱིར་དང་གཡུང་དྲུང་ཡིན་པའི་ཕྱིར་རོ། །
གཉིས་པ་ནི་ཤིན་ཏུ་དྲི་མ་མེད་ཅིང་། རྣམ་པར་དག་པ་འོད་གསལ་བའི་རང་བཞིན་ཅན་སངས་
རྒྱས་ཀྱི་ས་ལ་གནས་པ་དེ་བཞིན་གཤེགས་པའི་ཁམས་དེ་ནི་ཆོས་ཅན་སྔོན་གྱི་མཐའ་ཉེ་བར་བཟུང་
ནས་ཤིན་ཏུ་ཕྲ་བ་ཡིད་ཀྱི་རང་བཞིན་གྱི་ལུས་ཀྱི་སྐྱེ་བ་ཙམ་ཡང་མེད་དེ། དང་པོ་ནས་མི་འགྱུར་བར་
རྟག་པའི་ཕྱིར་རོ། །ཡང་དེ་ཆོས་ཅན། ཕྱི་མའི་མཐའ་ཉེ་བར་བཟུང་ནས་བསམ་གྱིས་མི་ཁྱབ་པར་
ཡོངས་སུ་བསྒྱུར་བའི་འཆི་འཕོ་བས་ཀྱང་མི་མཆི་སྟེ། གཏན་དུ་བརྟན་པའི་ཕྱིར་རོ། །བར་དུ་མ་རིག་
པའི་བག་ཆགས་ཕྲ་མོའི་སྒྲིབ་པའི་ནད་རྣམས་ཀྱིས་ཀྱང་གནོད་པ་མེད་དེ་གཉིས་སྣང་ཐམས་ཅད་ཉེ་
བར་ཞི་བ་ཉིད་ཀྱི་ཕྱིར་རོ། །ཟག་པ་མེད་པའི་ལས་མངོན་པར་འདུ་བྱེད་པའི་དབང་གིས་ཡོངས་སུ་
སྨིན་པའི་རྒ་བ་ཙམ་ཡང་མེད་དེ་འཇིག་པ་མེད་པའི་གཡུང་དྲུང་ཡིན་པའི་ཕྱིར་ནའོ། །
གསུམ་པ་ལ་གཉིས། བསྟན་པ་དང༌། བཤད་པའོ། །དང་ པོ་ནི། རྟག་པ་ལ་སོགས་པའི་རྒྱུ་
མཚན་གྱིས་སྐྱེ་བ་མེད་པ་ལ་སོགས་པ་སྒྲུབ་པ་དེ་ལ་མི་ཟད་ཡོན་ཏན་ཞེས་སོགས་ཚིག་རྐང་གཉིས་
དང༌། དེ་བཞིན་དུ་མཐའི་ཞེས་སོགས་གཉིས་དང་། རྣམ་པར་མི་རྟོག་ཅེས་སོགས་གཉིས་དང་། མ་
བཅོས་ཞེས་སོགས་ཚིག་གཉིས་ཀྱིས་གོ་རིམ་ཇི་ལྟ་བ་བཞིན་དུ་རྒྱུ་རྐྱེན་གྱིས་མངོན་པར་འདུས་མ་
བྱས་པའི་དབྱིངས་ཤིན་ཏུ་རྣམ་པར་དག་པའི་གནས་སྐབས་ལ་ནི། རྟག་པ་ལ་སོགས་པ་སྟེ་བརྟན་
པ་དང་ཞི་བ་དང་གཡུང་དྲུང་གི་དོན་མདོ་ཇི་ལྟ་བ་བཞིན་དུ་ཤེས་པར་བྱའོ། །བཤད་པར་བྱ་ཞེས་
པར་ཡང་འགྱུར་སར་དུ་བསྒྱུར་རོ། །འདིར་འགྲེལ་པར་གོ་རིམ་ཇི་ལྟ་བ་བཞིན་དུ་ཚིག་རེ་རེའི་དོན་
བསྟན་པ་དང་བཤད་པའི་ཚིག་གཉིས་གཉིས་ཀྱིས་ཞེས་གསུངས་པས་དེའི་དོན་ལ་གཞན་འགྱུར་
མིན་བདག་མི་ཟད་ཆོས་ལྡན་ཕྱིར་ཞེས་པ་ནི་བསྟན་པ་ཡིན་ལ། མི་ཟད་ཡོན་ཏན་དང་ལྡན་ཕྱིར་
ཞེས་སོགས་ནི་བཤད་པའི་ཚིག་གཉིས་པོ་འོག་མ་རྣམས་སུ་ཡང་དེ་ལྟར་སྦྱོར་ཏེ་སྔོན་ཕྱ་)དང་ཕྱིས་ཀྱི་
302



ཡེ་ཤེས་རྡོ་རྗེ། ་ ཐེ ག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། པོད་དང་པོ།
སློབ་དཔོན་(སང་བཟང་)ཁ་ཅིག་གོ །ཡང་ན་མི་ཟད་ཡོན་ཏན་དང་ལྡན་ཕྱིར་ཞེས་པ་ནི་བཤད་པའི་ཚིག་
ཡིན་ལ། གཞན་འགྱུར་མིན་བདག་ཅེས་པ་ནི་བསྟན་པའི་ཚིག་སྟེ་བསྟན་བཤད་ཀྱི་ཚིག་གཉིས་ཀྱིས་
རྟག་པའི་དོན་བསྟན་ནོ། །ཞེས་སྔོན་གྱི་སློབ་དཔོན་(འགྲེལ་པའི་མཆན་མཁན་ཁ་ཅིག་འཆད་དེ་རིགས་པར་
མཐོང་ངོ༌། །
གཉིས་པ་ནི་ཕུང་པོ་ལྷག་མེད་ཀྱི་གནས་སྐབས་ན་ཡང་མི་ཟད་པའི་ཡོན་ཏན་དང་ལྡན་པའི་
ཕྱིར་གཞན་དུ་འགྱུར་བ་མིན་པའི་བདག་ཉིད་ནི་དབྱིངས་ཀྱི་རྟག་པའི་དོན་ཡིན་ནོ། །ཕྱི་མའི་མཐའི་
མུ་དང་མཚུངས་པར་རྒྱུན་མི་འཆད་པའི་ཕྱིར་སྐྱབས་ཀྱི་བདག་ཉིད་ནི་བརྟན་པའི་དོན་ཡིན་ནོ། །
རྣམ་པར་མི་རྟོག་པའི་རང་གཞན་ཡིན་པའི་ཕྱིར་མཐའ་གཉིས་མེད་པའི་ཆོས་ཉིད་ནི་ཞི་བའི་དོན་
ཡིན་ནོ། །འདུ་བྱེད་ལས་ཀྱིས་མ་བཅོས་པའི་ཡོན་ཏན་དང་ལྡན་པ་ཉིད་ཀྱི་ཕྱིར་ན་འཇིག་པ་མེད་
པའི་དོན་ནི་གཡུང་དྲུང་ཉིད་ཀྱི་དོན་ཡིན་ནོ། །དེ་སྐད་དུ་ཡང་འཕེལ་འགྲིབ་མེད་པར་བསྟན་པའི་
མདོར། ཤཱ་རིའི་བུ་མི་ཟད་པའི་ཆོས་ཉིད་ཀྱིས་ན་གཞན་དུ་མི་འགྱུར་བའི་ཆོས་ཀྱི་སྐུ་འདི་ནི་རྟག་
པའོ། །ཤཱ་རིའི་བུ་ཕྱི་མའི་མཐའི་མུ་དང་མཚུངས་པ་ཉིད་ཀྱིས་རྟག་པའི་སྐྱབས་སུ་གྱུར་པའི་ཆོས་སྐུ་
འདི་ནི་བརྟན་པའོ། །ཤཱ་རིའི་བུ་རྣམ་པར་མི་རྟོག་པ་ཉིད་ཀྱིས་གཉིས་སུ་མེད་པའི་ཆོས་ཀྱི་སྐུ་འདི་ནི་
ཞི་བའོ། །ཤཱ་རིའི་བུ་མ་བཅོས་པའི་ཆོས་ཉིད་ཀྱིས་འཇིག་པ་མེད་པའི་ཆོས་ཀྱི་སྐུ་འདི་ནི་གཡུང་ངོ༌། །
ཞེས་གསུངས་སོ། །དཔལ་ཕྲེང་གི་མདོར་ཡང་། བཅོམ་ལྡན་འདས་དེའི་སླད་དུ་སྡུག་བསྔལ་འགོག་
པ་འཕགས་པའི་བདེན་པ་དེ་ནི་དོན་དམ་པའི་བདེན་པ་ཡང་ལགས། རྟག་པ་ཡང་ལགས། སྐྱབས་
སུ་མཆི་བའི་གནས་ཀྱང་ལགས་སོ། །ཞེས་གསུངས་སོ། །
བརྒྱད་པ་ཡོན་ཏན་དབྱེར་མེད་པའི་དོན་ལ་གཉིས། མདོར་བསྟན་རྒྱས་བཤད་དོ། །དང་པོ་ནི།
དེ་བཞིན་གཤེགས་པའི་སྙིང་པོ་ཤིན་ཏུ་རྣམ་པར་དག་པའི་གནས་སྐབས་ཀྱི་དབྱིངས་ལ་ནི་སྤང་
རྟོགས་ཀྱི་ཡོན་ཏན་རྣམས་དབྱེར་མེད་པར་ཡོད་དེ། རྟགས་གང་གི་ཕྱིར་ན་ཟག་པ་མེད་པའི་དབྱིངས་
དེ་ནི་ཆོས་ཀྱི་སྐུ་ཡང་ཡིན་ལ་དེ་བཞིན་དུ་དེ་བཞིན་གཤེགས་པ་དང་འཕགས་པའི་བདེན་པ་དང་
དོན་དམ་པའི་མྱ་ངན་ལས་འདས་པ་ཡིན་པ་དེའི་ཕྱིར་རོ། །དེ་ནི་ཞེས་པ་གསུམ་གའང་སྐབས་འདིར་
དོན་གཅིག་ཏུ་སྦྱོར་བ་གཞུང་གི་དགོངས་པར་མངོན་ནོ། །དབྱེར་མེད་པའི་དཔེ་ནི། ཉི་མ་དང་དེའི་
303



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
འོད་ཟེར་དབྱེར་མེད་པ་སྟེ་འབྲལ་མི་ཤེས་སུ་གནས་པ་བཞིན་ནོ། །དེས་ན་ཡང་དག་པར་རྫོགས་
པའི་སངས་རྒྱས་ཆོས་ཅན། ཁྱེད་ཉིད་ཁོ་ན་མྱང་འདས་མཚན་ཉིད་པ་ཡིན་གྱི་དེ་ལས་མ་གཏོགས་
པའི་མྱ་ངན་ལས་འདས་པ་མཚན་ཉིད་པ་མེད་དོ། །སྤང་རྟོགས་ཀྱི་ཡོན་ཏན་དབྱེ་མེད་པར་པས་
ནའོ། །
གཉིས་པ་ལ་བཞི། རྟགས་ཀྱི་དོན་དབྱིངས་ཀྱི་རྣམ་གྲངས་ངོས་བཟུང་། དམ་བཅའི་དོན་ཡོན་
ཏན་དབྱེར་མེད་པའི་ཚུལ་གཏན་ལ་དབབ། དཔེའི་དོན་ཆོས་མཐུན་པའི་རྒྱུ་མཚན་བཤད། དེས་ན་
ཞར་ལས་བྱུང་བའི་དམ་བཅའ་འགྲུབ་པའོ། །
དང་པོ་ནི། རྟགས་ཀྱི་དོན་མདོར་བསྡུས་ན་ཟག་པ་མེད་པའི་དབྱིངས་དེ་བཞིན་གཤེགས་པའི་
སྙིང་པོ་ལ་ནི་ཆོས་ཀྱི་སྐུ་དང་དེ་བཞིན་གཤེགས་པ་ལ་སོགས་པའི་མིང་གི་རྣམ་གྲངས་བཞིར་ནི་
དབྱེར་ཡོད་པར་རིག་པར་བྱའོ། །རྣམ་གྲངས་བཞིར་འདོགས་པའི་རྒྱུ་མཚན་ནི། ལྡོག་པའི་སྒོ་ནས་
དོན་གྱི་རབ་ཏུ་དབྱེ་བ་ཐ་དད་པ་བཞི་ཡོད་པས་སོ། །བཞི་པོ་གང་ཞེ་ན། ཟག་པ་མེད་པའི་དབྱིངས་
དེ་ཉིད་ལ་སངས་རྒྱས་ཀྱི་ཡོན་ཏན་གྱི་ཆོས་རྣམས་དབྱེར་མེད་དུ་ལྡན་པའི་དོན་གྱིས་ན་ཆོས་ཀྱི་སྐུ་
ཞེས་བྱ་སྟེ། དོན་དེ་ཉིད་ཀྱི་དབང་དུ་མཛད་ནས། བཅོམ་ལྡན་འདས་དེ་བཞིན་གཤེགས་པའི་སྙིང་
པོ་ནི་རྣམ་པ་དབྱེ་བ་མེད་པ། བྲལ་མི་ཤེས་པ། བསམ་གྱིས་མི་ཁྱབ་པའི་སངས་རྒྱས་ཀྱི་ཆོས་གང་
གའི་ཀླུང་གི་བྱེ་མ་ལས་འདས་པས་མི་སྟོང་པའོ། །ཞེས་དཔལ་འཕྲེང་གི་མདོར་གསུང་ངོ༌། །སངས་
རྒྱས་དེའི་རིགས་དབྱིངས་དེ་ཇི་ལྟར་གནས་པ་དེ་ཁོ་ན་བཞིན་དུ་ཐོབ་པ་སྟེ་མངོན་དུ་བྱས་པའི་དོན་
གྱིས་ན་དེ་བཞིན་གཤེགས་པ་ཞེས་བྱའོ། །མདོ་ལས། བརྒྱུད་ནས་འོངས་པ་ཐོག་མ་མེད་པའི་ཆོས་
ཉིད་ཀྱི་ཐོབ་པ་དེ་ན་སྐྱེ་མཆེད་དྲུག་གི་ཁྱད་པར་དེ་འདྲ་མ་ཡིན་ནོ། །ཞེས་གསུངས་ཏེ། ཐོབ་པ་ནི་
མངོན་དུ་བྱས་པའོ། །ཁྱད་པར་དུ་ནི་དེའི་ཆོས་ཉིད་དོ། །གཏན་དུ་བརྫུན་པའི་ཆོས་སུ་མེད་ཅིང་མི་
འགྱུར་བས་བསླུ་བ་མེད་པའི་ཆོས་ཉིད་དུ་གནས་པའི་དོན་གྱིས་འཕགས་པའི་བདེན་པ་ཞེས་བྱ་སྟེ།
མདོ་ལས། དེ་ལ་དོན་དམ་པའི་བདེན་པ་ནི་མི་བསླུ་བའི་ཆོས་ཅན་གྱི་མྱ་ངན་ལས་འདས་པ་སྟེ། དེ་
ཅིའི་ཕྱིར་ཞེ་ན། རིགས་དེ་ནི་གཏན་དུ་མི་འགྱུར་བའི་ཆོས་ཉིད་ཀྱིས་ན་རྟག་པའོ། །ཞེས་སོ། །དྲི་མ་
རྣམས་གདོད་མ་ནས་རང་བཞིན་གྱིས་ཞི་བ་ཉིད་ཀྱི་དོན་གྱིས་ན་མྱང་འདས་ཏེ། དེ་བཞིན་གཤེགས་
304



ཡེ་ཤེས་རྡོ་རྗེ། ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། པོད་དང་པོ།
པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ནི་གདོད་མ་ནས་ཡོངས་སུ་མྱ་ངན་ལས་
འདས་པ་ཉིད་དེ་སྐྱེ་བ་མེད་པ་དང་འགག་པ་མེད་པའོ། །ཞེས་མདོ་ལས་གསུངས་སོ། །
གཉིས་པ་ལ་གསུམ། སྤང་རྟོགས་དབྱེར་མེད་དུ་བསྟན། དེའི་འཐད་པར་མྱང་འདས་ཁྱད་པར་
བཞི་ལྡན་དུ་བསྟན། ཡོན་ཏན་གྱི་ཁྱད་པར་འགྲུབ་ཚུལ་དཔེས་བསྟན་པའོ། །དང་པོ་ནི། ཆོས་ཐམས་
ཅད་རྣམ་པ་ཀུན་ཏུ་སྟེ་ཐམས་ཅད་དུ་མངོན་པར་རྫོགས་པར་བྱང་ཆུབ་པའི་ཕྱིར་སངས་རྒྱས་ཉིད་
ཅེས་བརྗོད་པ་གང་ཡིན་པ་དང་དེ་དང་ལྷན་ཅིག་དྲི་མ་བག་ཆགས་དང་བཅས་པ་སྤངས་པའི་ཕྱིར་མྱ་
ངན་ལས་འདས་པ་ཞེས་བརྗོད་པ་གང་ཡིན་པ་འདི་གཉིས་ནི་དམ་པའི་ཆོས་ཏེ་ཟག་པ་མེད་པའི་
དབྱིངས་ལ་གཉིས་སུ་མེད་ཅིང་དབྱེར་མེད་པ་ཉིད་དོ། །
གཉིས་པ་ནི། མ་ཚང་བས་མེད་པས་ན་རྣམ་པ་ཐམས་ཅད་པའི་ཡོན་ཏན་དང་གཞལ་དུ་མེད་
པས་གྲངས་མེད་པའི་ཡོན་ཏན་དང་གཏིང་དཔག་དཀའ་བས་ན་བསམ་དུ་མེད་པའི་ཡོན་ཏན་དང་
སྒྲིབ་པ་སྤངས་པས་དྲི་མ་མེད་པའི་ཡོན་ཏན་ཏེ་བཞི་པོ་རྣམས་དང་དབྱེར་མེད་པའི་མཚན་ཉིད་ནི་
ཐར་པ་མྱང་འདས་ཡིན་ལ། དེ་ལྟ་བུའི་ཐར་པ་གང་ཡིན་པ་དེ་དེ་བཞིན་གཤེགས་པ་ཡིན་པས་སྤང་
རྟོགས་དབྱེར་མེད་དོ་ཞེས་པའོ། །མདོ་ལས་ཀྱང་། བཅོམ་ལྡན་འདས་དེ་བཞིན་གཤེགས་པ་དགྲ་
བཅོམ་པ་ཡང་དག་པར་རྫོགས་པའི་སངས་རྒྱས་རྣམས་ནི་མྱ་ངན་ལས་འདས་པ་ཐོབ་པའི་ཕྱིར།
ཐམས་ཅད་པ་གཞལ་དུ་མེད་པ། བསམ་གྱིས་མི་ཁྱབ་པ་རྣམ་པར་དག་པ་མཐར་ཕྱིན་པའི་ཡོན་ཏན་
དང་ལྡན་པའོ། །ཞེས་གསུངས་སོ། །དེས་ན་སངས་རྒྱས་དང་མྱང་འདས་དབྱེར་མེད་པ་ཞེས་པའོ། །
དེའི་ཕྱིར་སངས་རྒྱས་ཉིད་མ་ཐོབ་པར་འགའ་ཡང་མྱ་ངན་ལས་འདས་པ་ཐོབ་པ་མེད་དོ་ཞེས་བསྟན་
པ་ཡིན་ནོ། །དེས་ན་ཉན་རང་གི་མྱང་འདས་ནི་ལམ་རིང་པོས་དུབ་པ་དབུགས་དབྱུང་བའི་ཕྱིར་
ལམ་དུ་གྲོང་ཁྱེར་སྤྲུལ་པ་དང་འདྲ་བར་གདུལ་བྱ་རིམ་གྱིས་དྲང་བའི་ཕྱིར་ངལ་བསོ་བའི་གནས་
ཙམ་ཡིན་གྱིས་ཏེ། མྱང་འདས་རྣལ་མ་ནི་མ་ཡིན་ཏེ། དཔལ་ཕྲེང་གི་མདོར་བཅོམ་ལྡན་འདས་མྱ་
ངན་ལས་འདས་པ་ཞེས་བགྱི་བ་འདི་ནི་དེ་བཞིན་གཤེགས་པ་རྣམས་ཀྱི་ཐབས་ལགས་སོ། །ཞེས་
གསུང་ངོ༌། །
གསུམ་པ་ལ་གཉིས། དཔེ་དང་། དོན་ནོ། །དང་པོ་ནི། དཔེ་ཇི་ལྟར་ན་རི་མོ་འདྲི་བར་བྱེད་པའི་
305



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
མཁན་པོ་མགོ་དང་ལག་པ་ལ་སོགས་པའི་ཡན་ལག་གཞན་དང་གཞན་ལས། བྱེ་བྲག་ཏུ་མཁས་
པ་དག་ལ་རི་མོ་མཁན་གང་ཞིག་མགོ་ལྟ་བུའི་ཡན་ལག་གང་དང་གང་ཤེས་པ་དེ་གཞན་གྱི་ངེས་ཟིན་
ཏེ་ཤེས་པ་མེད་པར་འགྱུར་ལ་ཞེས་པ་སྤྱིར་བསྟན་པ་སྟེ། དེ་ནི་གཞན་གྱིས་མི་ཤེས་ལ། ཞེས་ནག་
ཚོ་དང་ལྷོ་བྲག་དྷརྨ་སིང་གེས་བསྒྱུར་རོ། །ཡང་ན་དེ་ག་བཞིན་དུ་སོང་ན་དེའི་སྐལ་བ་ངེས་པར་ཟིན་
ཞིང་བྲི་བ་མེད་པར་འགྱུར་རོ་ཞེས་འགྱུར་སར་མཁན་པོས་འཆད་དེ་འགྱུར་འདིའི་དགོངས་པ་ཡིན་
མིན་དཔྱད་དེ། དེ་ནས་སའི་མངའ་བདག་རྒྱལ་པོས་དེ་དག་ལ་རི་མོ་བྲི་གཞིར་རས་ནི་བྱིན་ཅིང་གཏད་
ནས་བཀའ་ཡིས་འདི་སྐད་ཅེས་ཀྱེ་རས་འདི་ལ་རི་མོ་མཁན་ཁྱེད་ཀུན་ཅེས་པ་ཐམས་ཅད་ཀྱིས། རྒྱལ་
པོ་ངའི་གཟུགས་རྫོགས་པ་ཞིག་ནི་གྱིས་ཤིག་ཅེས་བསྒོ་ལ། དེ་ནས་ཚིག་དེ་ནི་ཐོས་པར་གྱུར་ཏེ་རང་
རང་གིས་ཤེས་པའི་རི་མོ་འདྲི་བའི་ལས་ལ་རབ་ཏུ་སྦྱོར་རོ། །རི་མོ་དེ་ལ་མངོན་པར་སྦྱོར་བ་སྟེ་འདྲི་བ་
པོ་རྣམས་ལས་མགོ་བོ་ཤེས་པ་ལྟ་བུ་གཅིག་གཅིག་རི་མོ་འདྲི་བའི་གནས་དེ་ལས་ཡུལ་གཞན་
དུ་སོང་བར་གྱུར་པ་ན་རྒྱལ་པོའི་གཟུགས་ཀྱི་རི་མོ་དེའི་ཡན་ལག་ཐམས་ཅད་ཡོངས་སུ་རྫོགས་པར་
མི་འགྱུར་ཏེ་མགོ་ལྟ་བུའི་ཡན་ལག་གམ་དེ་འབྲི་བ་པོ་དེ་མ་ཚང་བའི་ཕྱིར་ཏེ། འབྲི་བ་པོ་དེ་ནི་ཡུལ་
གཞན་དུ་སོང་བས་ནའོ། །དཔེ་དེ་བཞིན་ཞེས་གཙུག་ན་རིན་པོ་ཆེས་ཞུས་པའི་མདོ་ལས། དོན་འདི་
མཚོན་པའི་དཔེར་བྱས་སོ། །
གཉིས་པ་དོན་ནི་ཡན་ལག་དེ་རྣམས་འདྲི་བར་བྱེད་པའི་རི་མོ་མཁན་གྱིས་མཚོན་པའི་དོན་གང་
དག་ཡིན་ན། བདོག་པ་ཐམས་ཅད་འབྲས་བུ་དང་བཅས་ཏེ་གཞན་ལ་གཏོང་བའི་སེམས་པ་སྦྱིན་
པ་དང་ཉེས་སྤྱོད་ཐམས་ཅད་ལས་ལྡོག་པའི་སེམས་པ་ཚུལ་ཁྲིམས་དང་། གནོད་པ་དང་སྡུག་བསྔལ་
གྱིས་སེམས་མི་འཁྲུག་པའི་བཟོད་པ་དང་། ལ་སོགས་པས་བསྡུས་པ་དགེ་བ་ལ་སྤྲོ་བའི་བརྩོན་འགྲུས་
དང༌། དགེ་བའི་དམིགས་པ་ལ་རྩེ་གཅིག་པའི་བསམ་གཏན་དང༌། ཆོས་རབ་ཏུ་རྣམ་པར་འབྱེད་
པའི་ཤེས་རབ་སྟེ་མྱང་འདས་ཀྱི་གཟུགས་འགྲུབ་པའི་རྒྱུ་ཕ་རོལ་ཏུ་ཕྱིན་པ་དྲུག་རྣམས་སོ། །དེ་ཡང་
ཡན་ལག་དྲུག་ཤེས་པའི་རི་མོ་མཁན་གྱིས་ཡན་ལག་སོ་སོ་ཤེས་ཤིང་ཐམས་ཅད་མི་ཤེས་པ་དང༌།
དྲུག་ཀ་ཚང་ན་རི་མོ་ཚང་བ་དང་། གཅིག་མ་ཚང་ན་རི་མོ་མི་རྫོགས་པར་རྐང་པ་བཞི་དང་དྲུག་གིས་
བསྟན་པ་ལྟར། ཕ་རོལ་ཏུ་ཕྱིན་པ་དྲུག་ཀྱང་བྱེད་ལས་སོ་སོར་བྱེད་པ་དང་། དྲུག་ག་ཚང་ན་ཡོན་
306



པོད་དང་པོ།
ཡེ་ཤེས་རྡོ་རྗེ། ། ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། །
ཏན་བཞི་ལྡན་གྱི་མྱང་འདས་ཀྱི་ལུས་འགྲུབ་པ་དང་། གཅིག་མ་ཚང་ན་དེ་མི་འགྲུབ་པར་ཤེས་པར་
བྱའོ། །དེས་ན་རྒྱུ་ཕར་ཕྱིན་དྲུག་པོ་དེ་དག་ལས་གྲུབ་པའི་ཡོན་ཏན་གྱི་རྣམ་པ་ཀུན་ཏེ་ཐམས་ཅད་ཀྱི་
མཆོག་དང་ལྡན་པའི་སྟོང་པ་ཉིད་མི་གནས་པའི་མྱ་ངན་ལས་འདས་པ་ནི་རྒྱལ་པོའི་གཟུགས་ཡོངས་
སུ་རྫོགས་པ་དང་འདྲ་བར་བརྗོད་དོ། །འདིར་རྣམ་ཀུན་མཆོག་ལྡན་གྱི་དོན་ནི། དཔལ་དུས་ཀྱི་འཁོར་
ལོའི་མཆོག་ཏུ་མི་འགྱུར་བའི་ཡེ་ཤེས་གྲུབ་པ་ལས་ཤེས་པར་བྱའོ། །ཞེས་ཆོས་ཀྱི་རྗེ་རང་འབྱུང་ཆེན་
པོ་གསུངས་སོ། །འདི་ཡང་རྣམ་པའི་རབ་ཏུ་དབྱེ་བ་མཐའ་ཡས་པའི་ཕྱིར་ཚད་མེད་པའམ་རྣམ་པ་
ཐམས་ཅད་པ་ཡིན་ལ་གྲངས་དང་མཐུ་དག་གིས་བསམ་གྱིས་མི་ཁྱབ་པའི་དང་། རྒྱུ་ཕར་ཕྱིན་རྫོགས་
པས་སེར་སྣ་སོགས་མི་མཐུན་ཕྱོགས་ཀྱིས་རྣམ་པར་དག་པའི་མཆོག་ཉིད་དེ་ཡོན་ཏན་བཞི་ལྡན་ཡིན་
ལ༑ དེ་དག་ཀྱང་རྒྱུ་རྣམ་པ་ཐམས་ཅད་པའི་མཆོག་དང་ལྡན་པའི་སྟོང་པ་ཉིད་ཀྱི་ཏིང་ངེ་འཛིན་ནི་
བསྒོམ་པས་དག་པའི་ས་བཞི་ལ་རིམ་གྱིས་འགྲུབ་པོ། །ཞེས་འགྲེལ་པར་བཤད་དོ། །དེས་ན་རྟེན་ས་
བཞི་པོ་ཁེགས་པས་ཉན་རང་ལ་མྱང་འདས་མཚན་ཉིད་པ་མེད་པར་གྲུབ་བོ་ཞེས་ཀྱང་ངོ༌། །
1:| གསུམ་པ་ནི། དེ་ལྟར་ཡོན་ཏན་བཞི་ཐོབ་པ་དང་དབྱེར་མེད་པའི་མྱ་ངན་ལས་འདས་པ་ནི་ཇི་
ལྟ་བ་མཁྱེན་པའི་ཤེས་རབ་ལ་ཇི་ལྟ་བའི་གནས་ལུགས་གསལ་བ་དང༌། ཇི་སྙེད་པ་མཁྱེན་པའི་ཡེ་
ཤེས་ཤེས་བྱ་ཇི་སྙེད་པ་ལ་འཕྲོ་བ་སྟེ་ཁྱབ་པ་དང༌། དེ་གཉིས་ཀ་ཡང་སྤང་བྱ་ལས་རྣམ་པར་གྲོལ་བ་
སྒྲིབ་པས་དག་པའི་ཕྱིར་དང་། དེ་གསུམ་ཀ་ཡང་ཐ་དད་མེད་པའི་ཕྱིར་ན་དེ་རྣམས་ནི་རིམ་པ་ལྟར་
ཉི་མ་འོད་གསལ་བ་དང་འོད་ཟེར་འཕྲོ་བ་དང་། ཉི་མའི་དཀྱིལ་འཁོར་དག་པ་དང་། གསུམ་ག་ཡང་
དབྱེར་མེད་པ་རྣམས་དང་མཚུངས་སོ། ། །
བཞི་པ་ནི། ཆགས་ཐོགས་མེད་པའི་ཡེ་ཤེས་ཀྱི་གཟིགས་པའི་མངའ་བའི་སངས་རྒྱས་མ་ཐོབ་
པར་སྒྲིབ་པ་ཐམས་ཅད་ལས་རྣམ་པར་གྲོལ་བའི་རང་བཞིན་གྱིས་མྱ་ངན་ལས་འདས་པ་མི་ཐོབ་སྟེ།
ཐོག་མ་མེད་པ་ནས་ཉེ་བར་གནས་པའི་རང་བཞིན་དགེ་བའི་ཆོས་དང་ལྡན་པའི་དབྱིངས་དེ་བཞིན་
གཤེགས་པའི་སྙིང་པོ་ལ་དེ་བཞིན་གཤེགས་པ་རྣམས་ཀྱིས་ཡོན་ཏན་རྣམས་རྣམ་པར་དབྱེ་བ་མེད་
པར་ཡོད་པར་དེས་ནའོ། །འགྲེལ་པར་ཆོས་ཉིད་ལ་ཡོད་པར་པ་ཚབ་ཀྱིས་བསྒྱུར་རོ། །དཔེར་ན་
འཁོར་དང་འོད་ཟེར་སྤངས་ནས་ནི་སྟེ་མ་མཐོང་བར་ཉི་མའི་དཀྱིལ་འཁོར་བལྟ་བར་མི་ནུས་པ་
307



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
བཞིན་ནོ། །དེ་ཡང་རྟོགས་པ་མེད་པའི་སྤངས་པའི་མི་སྲིད་དོ་ཞེས་པའོ། །འོད་དང་འོད་ཟེར་གྱི་ཁྱད་
པར་ཕྱི་དང་ནང་ལས་བྱུང་བའོ། །ཞེས་འབུམ་ཏིག་ཏུ་གསུངས་ཏེ་འདིར་སྦྱར་དུ་རུང་ངམ་མི་རུང་
དཔྱད་པར་བྱའོ། ། །
གསུམ་པ་དོན་བསྡུ་བ་ནི། རྒྱས་པར་བཤད་པ་དེ་ལྟར་ན་རྒྱལ་བ་དེ་བཞིན་གཤེགས་པའི་སྙིང་
པོ་ཡི་རྣམ་པར་བཞག་པ་ནི་ངོ་བོ་ལ་སོགས་པ་རྣམ་པ་བཅུ་ཡིན་ནོ། །ཞེས་བརྗོད་དོ། །
གཉིས་པ་ཁམས་མ་དག་པའི་གནས་སྐབས་དཔེས་མཚོན་པ་ལ་གཉིས། དཔེ་ཉེ་བར་དགོད་
པ་དང༌། དེའི་དོན་གཏན་ལ་དབབ་པའོ། །དང་པོ་ལ་གསུམ། མདོར་བསྟན་པ། རྒྱས་པར་བཤད་པ།
དོན་བསྡུ་བའོ། །
དང་པོ་ལ་གསུམ། རང་བཞིན་དག་ཀྱང་གནས་སྐབས་མ་དག་པའི་ཚུལ་དཔེས་མཚོན་པར་
བསྟན། བསྒྲིབ་བྱ་སྒྲིབ་བྱེད་ཀྱི་དཔེ་ལྷན་ཅིག་ཏུ་བཤད། སོ་སོར་ཕྱེ་སྟེ་བསྟན་པའོ། །དང་པོ་ནི་ཐོག་
མ་མེད་པ་ནས་ཉེ་བར་གནས་པའི་དེ་བཞིན་གཤེགས་པའི་སྙིང་པོ་རང་བཞིན་གྱིས་དག་ཀྱང་ཐོག་
མ་མེད་པའི་དུས་ནས་ཉེ་བར་གནས་པ་མ་འབྲེལ་བའི་རང་བཞིན་གྱི་ཉོན་མོངས་པའི་སྦུབས་བྱེ་བ་
མཐའ་ཡས་པའི་ནང་ན་གནས་པའི་ཚུལ་དེ་ནི་དཔེ་དགུ་པོ་དག་གི་སྒོ་ནས་ནི་དེ་བཞིན་གཤེགས་
པའི་སྙིང་པོ་བསྟན་པའི་མདོ་ཇི་ལྟ་བ་བཞིན་དུ་ཤེས་པར་བྱའོ། །འདིར་བུ་)ཁ་ཅིག་ཤིན་ཏུ་རྣམ་དག་
གི་གནས་སྐབས་ཁོ་ན་དེ་བཞིན་གཤེགས་པའི་སྙིང་པོ་མཚན་ཉིད་པ་ཡིན་ལ་སེམས་ཅན་གྱི་དུས་ན་
བཏགས་པ་བའོ་ཞེས་གསུངས་ལ། གཞན་དག་ན་རེ་དེ་ལྟ་ན། ཉོན་མོངས་སྦུབས་ནང་ན་གནས་པ་
སྟེ༑ དཔེ་དག་གིས་ནི་ཤེས་པར་བྱ། །ཞེས་སོགས་ཀྱི་གཞུང་འདི་དག་གིས་དེ་བཞིན་གཤེགས་པའི་
སྙིང་པོའི་དོན་ཇི་ལྟར་ན་གནས་པ་བཞིན་ཚུལ་བཞིན་དུ་བཤད་པ་མིན་པར་ཐལ། འདོད་ན་དོན་
གནས་རྣམ་བདུན་ཚུལ་བཞིན་བཤད་ལ་ཞེས་པ་བྱམས་མགོན་རྫུན་གསུང་པར་ཧ་ཅང་ཐལ་ལོ་ཞེས་
གསུངས་ཏེ་སྤྱི་བོར་ཐོག་ལྷུང་བ་བཞིན་འབབ་པར་སེམས་སོ། །
གཉིས་པ་ནི་ཁམས་དེ་བཞིན་གཤེགས་པའི་སྙིང་པོ་འདི་ཁྱབ་པར་གནས་སོ་ཞེས་བྱའོ། །གང་
ལ་ན་མཐའ་ཡས་པའི་སེམས་ཅན་རྣམས་ལའོ། །སེམས་ཅན་ཇི་ལྟ་བུ་ལ་ཞེ་ན་ཁམས་དེ་ཡོད་ཀྱང་
གློ་བུར་གྱི་ཉོན་མོངས་པའི་དྲི་མས་བསྒྲིབས་པའོ། །ཇི་ལྟར་གནས་ན་པད་མ་ངན་པར་སངས་རྒྱས་
308



ཡེ་ཤེས་རྡོ་རྗེ། ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། པོད་དང་པོ།
ཀྱི་སྐུ་དང་སྦྲང་མའི་ཚང་ལ་སྦྲང་རྩི་དང་སྦྱིན་པའི་ནང་ལ་སྙིང་པོ་དང་མི་གཙང་བའི་ནང་ན་གསེར་དང་།
ས་ལ་ནོར་བུའི་གཏེར་དང་འབྲས་ཆུང་ཏེ་ས་བོན་ལ་མྱུ་གུ་དང་ལྡོང་བུ་སོགས་བསྐྱེད་པའི་ནུས་པ་དང་།
གོས་རུལ་ནང་ན་རྒྱལ་བའི་རང་འབྱུང་གི་སྐུ་དང་ནི་བུད་མེད་ངན་པའི་ལྟོ་ན་མི་བདག་འཁོར་ལོ་
བསྒྱུར་བ་དང༌། ས་འདམ་ལ་རིན་ཆེན་ལས་བྱས་པའི་གཟུགས་ཡོད་པ་ཇི་ལྟ་བ་བཞིན་དུའོ། །
གསུམ་པ་ནི་ཁམས་ལ་སྒྲིབ་བྱེད་ཀྱི་དྲི་མ་རྣམས་ནི་པད་མ་སྲོག་ཆགས་སྦྱིན་པ་མི་གཙང་བ་
འབྲས་གོས་རུལ་དང༌། སྡུག་བསྔལ་འབར་བས་མངོན་པར་གདུང་པའི་བུད་མེད་སའི་ཁམས་དང་
མཚུངས་ལ། བསྒྲིབ་བྱ་དྲི་མ་མེད་པའི་ཁམས་མཆོག་དེ་བཞིན་གཤེགས་པའི་སྙིང་པོ་ནི་སངས་རྒྱས་
སྦྲང་རྩི་སྙིང་པོ་གསེར་དང་གཏེར་དང་ནྱ་གྲོ་རིན་ཆེན་སྐུ། གླིང་བདག་མཆོག་དང་རིན་ཆེན་གཟུགས་
དང་མཚུངས་པ་ཉིད་དོ། །འདིར་དཔེ་བཅོ་བརྒྱད་དུ་ངེས་པ་ཡང་དོན་བཅོ་བརྒྱད་དུ་ངེས་པའི་དབང་
གིས་ཡིན་ལ། དེ་ཡང་བསྒྲིབ་བྱ་དགུ་དང་དེའི་སྒྲིབ་བྱེད་དགུ་ཡོད་པའི་དབང་གིས་སོ། །
༈ གཉིས་པ་ལ་གསུམ། ཆོས་སྐུའི་དང༌། དེ་བཞིན་ཉིད་ཀྱི་དང༌། རིགས་ཀྱི་བསྒྲིབ་བྱ་སྒྲིབ་
བྱེད་ཀྱི་དཔེའོ། །དང་པོ་ལ་གསུམ། རྟོགས་པ་དང༌། ཟབ་མོ་སྟོན་པའི་དང༌། སྣ་ཚོགས་སྟོན་པའི་
ཆོས་སྐུའི་བསྒྲིབ་བྱ་སྒྲིབ་བྱེད་ཀྱི་དཔེའོ། ། །
དང༌པོ་ལ་གསུམ། དཔེ། དོན། དཔེ་དོན་སྦྱར་བའོ། །དང་པོ་ནི། དཔེ་ཇི་ལྟར་ན་མདོག་ངན་
པའི་པད་མའི་ཁོང་ན་གནས་པའི་དེ་བཞིན་གཤེགས་པའི་སྐུ་ལ་མཚན་སྟོང་གིས་གཟི་བརྗིད་འབར་
བ་ན་དྲི་མ་མེད་པའི་ལྷའི་མིག་དང་ལྡན་པའི་མིས་མཐོང་ནས་ཆུ་སྐྱེས་པད་མའི་སྦུབས་ནས་སྐུ་དེ་
འབྱིན་པར་བྱེད་པ་དེ་བཞིན་དུ། གཉིས་པ་ནི། གཟིགས་ཏེ་ཞེས་དྲང་ངོ༌། །གང་གིས་ན་བདེ་བར་
གཤེགས་པའི་སངས་རྒྱས་ཀྱི་སྤྱན་གྱིས་སོ། །ཁ་ཅིག་བདེ་བར་གཤེགས་པ་བསྒྲིབ་བྱ་ལ་སྦྱོར་རོ། །
གང་ན་རང་གི་ཆོས་ཉིད་དེ་བཞིན་གཤེགས་པའི་སྙིང་པོ་ཆོས་སྐུའོ། །གང་ལ་ན་ཐ་ན་མནར་མེད་
པའི་དམྱལ་བར་གནས་པའི་སེམས་ཅན་རྣམས་ལའོ། །དེའི་བྱེད་ལས་ནི་སེམས་ཅན་རྣམས་སྡུག་
བསྔལ་ལས་ནི་གྲོལ་བར་བྱེད་པའོ། །གང་གིས་ན་ཐུགས་རྗེའི་བདག་ཉིད་ཅན་སངས་རྒྱས་ཀྱིས་སོ། །
དེ་ཇི་ལྟ་བུ་ན་ཆགས་ཐོགས་ཀྱི་སྒྲིབ་པ་མེད་ཅིང་དུས་ཀྱི་མི་མུར་གནས་པ་སྟེ་འཁོར་བ་སྲིད་དུ་
བཞུགས་པའོ། །
309



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ། །
གསུམ་པ་ནི། ཇི་ལྟར་མདོག་མི་སྡུག་པའི་པད་མ་པའི་ཁ་ཟུམ་པ་ལ་བདེ་བར་གཤེགས་པའི་སྐུ་
ནི་པདྨ་དེའི་ཁོང་ན་གནས་པར་ལྷའི་མིག་གིས་མཐོང་ནས་སྒྲིབ་བྱེད་པད་མའི་འདབ་མ་གཅོད་པར་
བྱེད་པ་ལྟར། དེ་བཞིན་དུ་ཆགས་སྡང་ལ་སོགས་པའི་དྲི་མའི་སྦུབས་ཀྱིས་བསྒྲིབས་པའི་རྫོགས་པའི་
སངས་རྒྱས་ཀྱི་སྙིང་པོ་འགྲོ་བ་ལ་ཁྱབ་པར་གཟུགས་ཏེ་ཐུབ་པ་སངས་རྒྱས་ཀྱིས་ཐུགས་རྗེའི་སྟོབས་
ཀྱིས་གདུལ་བྱའི་སྒྲིབ་པ་དེ་དག་གིས་ནི་འཇོམས་པ་མཛད་དོ། ། དེ་
གཉིས་པ་ལ་གསུམ་ལས། དཔེ་ནི་ཇི་ལྟར་སྐྱེས་བུ་མཁས་པ་སྦྲང་རྩི་དེ་དོན་དུ་གཉེར་བའི་གང་
ཟག་དེ་ཡིས་སྲོག་ཆགས་སྦྲང་མའི་ཚོགས་ཀྱིས་བསྐོར་བའི་སྦྲང་རྩི་ནི་མཐོང་ནས་དུ་བ་གཏོང་བ་ལ་
སོགས་པའི་ཐབས་ཀྱིས་སྦྲང་རྩི་དེ་དང་སྲོག་ཆགས་སྦྲང་མའི་ཚོགས་ཀུན་ནས་བྲལ་བར་རབ་ཏུ་བྱེད་
པ་བཞིན་དུ། དོན་ནི། དྲང་སྲོང་ཆེན་པོ་སངས་རྒྱས་ཀྱིས་ཤེས་བྱ་ཐམས་ཅད་ཀུན་མཁྱེན་པའི་སྤྱན་
གྱིས་སྦྲང་རྩི་རོ་གཅིག་པ་དང་འདྲ་བའི་རིག་པའི་ཁམས་ཏེ་དབྱིངས་འདི་སེམས་ཅན་ལ་ཡོད་པར་
གཟིགས་ནས་དེའི་སྒྲིབ་པ་སྦྲང་མ་དང་འདྲ་བ་དེ་གཏན་ནས་ཏེ་ས་བོན་རབ་ཏུ་སྤོང་བར་མཛད་པ་
ཡིན་ནོ། ། ད་
དཔེ་དོན་སྦྱར་བ་ནི། ཇི་ལྟར་སྲོག་ཆགས་བྱེ་བ་ཁྲག་ཁྲིག་སྟོང་གིས་བསྒྲིབས་པའི་སྦྲང་རྩི་མཐོང་
ནས་སྦྲང་རྩི་དོན་དུ་གཉེར་བའི་མིས་སྒྲིབ་བྱེད་སྦྲང་མ་དེ་དག་བསལ་ཏེ་རང་གིས་ཇི་ལྟར་འདོད་པ་
བཞིན་དུ་སྦྲང་རྩིའི་བྱ་བ་སྒྲུབ་པར་བྱེད་པ་དེ་བཞིན་དུ་ལུས་ཅན་ལ་ཁྱབ་པར་ཡོད་པའི་ཟག་པ་མེད་
པའི་ཤེས་པ་ནི་སྦྲང་མའི་རྩི་དང་འདྲ་ལ་དེའི་སྒྲིབ་བྱེད་ཉོན་མོངས་པ་ནི་སྦྲང་མ་དང་འདྲ་ཞིང་ཉོན་
མོངས་པས་དེ་འཇོམས་པ་ལ་མཁས་པའི་རྒྱལ་བ་ནི་སྦྲང་རྩི་ལེན་པའི་ཐབས་ལ་མཁས་པའི་སྐྱེས་བུ་
22)
བཞིན་ནོ། །
གསུམ་པ་ལ་གསུམ་ལས་དཔེ་ནི་ཇི་ལྟར་ཕྱིའི་སྦྱིན་པ་དང་ལྡན་པའི་འབྲས་བུའི་སྙིང་པོ་ནི་མི་
རྣམས་ཀྱིས་ནི་དངོས་སུ་ལོངས་སྤྱོད་རུང་དུ་མི་འགྱུར་བ་ལས་ཟས་ལ་སོགས་པ་དོན་དུ་གཉེར་བ་
གང་ ཡིན་པའི་སྐྱེས་བུ་དེ་དག་གིས་ནི་ སྦྱིན་ནས་སྙིང་པོ་དེ་འབྱིན་པར་བྱེད་པ་ལྟར་དོན་ནི་དེ་
བཞིན་དུ་སེམས་ཅན་ལ་གདོད་མ་ནས་ཡོད་པའི་རྒྱལ་བ་ཉོན་མོངས་ཀྱི་དྲི་མ་དང་འདྲེས་པ་དེའང་ཇི་
སྲིད་སྒྲིབ་བྱེད་ཉོན་མོངས་པའི་དྲི་མ་དང་འདྲེས་པ་ལས་མ་གྲོལ་བ་དེ་སྲིད་དུ་རྒྱལ་བའི་མཛད་པ་
3i0



ཡེ་ཤེས་རྡོ་རྗེ། ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། པོད་དང་པོ།
སྲིད་པ་ཁམས་གསུམ་དུ་མི་བྱེད་ལ་ནམ་གྲོལ་བ་ན་ནི་བྱེད་དོ། །དཔེ་དོན་སྦྱར་བ་ནི་ཇི་ལྟར་འབྲས་
ས་ལུ་དང་བྲ་བོ་དང་ནས་ལ་སོགས་པ་འབྲས་བུའི་སྙིང་པོ་སྐྲུན་པ་ལས་མ་བྱུང་ཞིང་གྲ་མ་ཅན་སྤྱད་
རུང་དུ་ལེགས་པར་མ་བསྒྲུབས་པའི་སྙིང་པོ་དེ་དག་ནི་མི་རྣམས་ཀྱིས་ནི་བཟའ་བ་རོ་ཞིམ་པོར་མི་
འགྱུར་བ་ལྟར། དེ་བཞིན་དུ་སེམས་ཅན་ལ་ཡོད་པའི་ཆོས་ཀྱི་དབང་ཕྱུག་ཉོན་མོངས་པའི་སྦྱིན་ལས་
མ་གྲོལ་བའི་ལུས་ཏེ་ངོ་བོའམ་རང་བཞིན་ཅན་དེ་ཡང་ཉོན་མོངས་པའི་བྲུ་བ་སྟེ་བསྒྲེས་པས་ཉེན་
པས་འགྲོ་བ་རྣམས་ལ་གསུང་རབ་ཡན་ལག་བཅུ་གཉིས་ལ་སོགས་པའི་ཆོས་ཀྱི་དགའ་བའི་རོ་སྟེར་
བར་འགྱུར་བ་མིན་ནོ། །འདིར་ལུས་ཀྱི་ངོ་བོར་འགྱུར་གཞན་ལས་འབྱུང་ངོ་གཉིས་པ་དེ་བཞིན་ཉིད་
ཀྱི་དཔེ་ལ་གསུམ་ལས། དཔེ་ནི་ཇི་ལྟར་གསེར་དང་བཅས་པའི་མི་ལམ་སྲང་དུ་རྒྱུ་བའི་ཚེ་དེའི་
གསེར་དེ་ནི་ལྗན་ལྗིན་རུལ་བའི་གནས་སུ་ལྷུང་བར་གྱུར་ལ་མི་གཙང་བས་མི་འཇིགས་པའི་ཆོས་
ཅན་གསེར་དེ་ནི་གནས་དེར་ལྷུང་བ་དེ་བཞིན་དུ་ལོ་བརྒྱ་ཕྲག་མང་པོ་དག་ཏུ་གནས་པ་ནི། ལྷའི་
མིག་རྣམ་པར་དག་པ་དང་ལྡན་པའི་ལྷ་ཡིས་གནས་དེར་གསེར་ཡོད་པར་མཐོང་ནས་ནི་འགའ་ཞིག་
ལ་རྫབ་འདི་ན་ཡོད་པའི་གསེར་རིན་ཆེན་མཆོག་ཏུ་གྱུར་པ་འདི་ལོང་ལ་དྲི་མ་སྦྱོངས་སྟེ་རིན་ཆེན་
གྱིས་བསྒྲུབ་པར་བྱ་རྒྱན་ལ་སོགས་པ་གྱིས་ཤིག་ཞེས་སྨྲ་བ་ལྟར། དོན་ནི་དེ་བཞིན་དུ་མི་གཙང་
བ་དང་འདྲ་བའི་ཉོན་མོངས་པའི་ཚོགས་སུ་བྱིང་བའི་སེམས་ཅན་གྱི་དབྱིངས་དེ་བཞིན་ཉིད་ནི་ཐུབ་
པས་གཟིགས་ནས་ཉོན་མོངས་པའི་འདམ་དེ་དག་པར་བྱ་བའི་ཕྱིར་སྐྱེ་དགུ་སྟེ་སྐྱེས་སོ་ཅོག་གི་
སེམས་ཅན་རྣམས་ལ་དམ་པའི་ཆོས་ཀྱི་ཆུའི་ཆར་ཆེན་པོ་འབེབས་པར་མཛད་དོ། །དཔེ་དོན་སྦྱར་བ་
ནི་ཇི་ལྟར་མི་གཙང་བའི་ལྗན་ལྗིན་རུལ་བའི་ནང་དུ་ལྷུང་བའི་གསེར་སྦྲུམ་ནི་ལྷ་ཡིས་མཐོང་བར་
གྱུར་ནས་དྲི་མ་ཀུན་ཏུ་དག་པར་བྱ་བའི་ཕྱིར་མཆོག་ཏུ་མཛེས་ལ་ཡི་གེ་གསེར་མི་ལ་ནན་ཏན་གྱིས་
སྟོན་པ་ལྟར། དེ་བཞིན་དུ་རྒྱལ་བས་ཀྱང་ཉོན་མོངས་མི་གཙང་ཆེན་པོར་ལྷུང་བ་སྟེ་ཆུད་པར་གྱུར་
པར་རྫོགས་པའི་སངས་རྒྱས་རིན་པོ་ཆེས་སེམས་ཅན་རྣམས་ལ་ཡོད་པར་གཟིགས་ནས་སངས་རྒྱས་
དེ་དག་པར་བྱ་བའི་ཕྱིར་ལུས་ཅན་རྣམས་ལ་ཆོས་སྟོན་ཏོ། ། དེ་
གསུམ་པ་ལ་གཉིས། རྒྱུའི་དང༌། འབྲས་བའི་རིགས་ཀྱི་དཔེའོ། དང་པོ་ལ་གཉིས་རང་བཞིན་
དུ་གནས་པ་དང༌། རྒྱས་པའི་རིགས་ཀྱི་དཔེའོ། །དང་པོ་ལ་གསུམ་ལས། དཔེ་ནི་ཇི་ལྟར་མི་དབུལ་
31



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
པོ་ཞིག་གི་ཁྱིམ་གྱི་ནང་གི་སའི་འོག་མི་འགྲེང་བདུན་སྲིད་ཙམ་ན་ལོངས་སྤྱོད་པས་མི་ཟད་པའི་རིན་
པོ་ཆེའི་གཏེར་ནི་ཡོད་པར་གྱུར་ལ་མི་དེས་གཏེར། དེ་ཡོད་པར་མ་ཤེས་ཤིང་གཏེར་དེ་ཡང་མི་དེ་ལ་
ང་འདིར་ཡོད་དོ་ཞེས་མི་སྨྲ་བ་ལྟར། དོན་ནི། དེ་བཞིན་དུ་སེམས་ཅན་རྣམས་ཀྱི་མ་དག་པའི་ཡིད་ཀྱི་
ནང་དུ་ཆུད་པའི་སྟོབས་དང་མི་འཇིགས་པ་ལ་སོགས་པའི་རིན་ཆེན་གྱི་གཏེར་རང་བཞིན་གྱིས་དྲི་མ་
མེད་ཅིང་ཡོན་ཏན་བཞག་པ་སྟེ་བསྟན་དགོས་པ་མེད་ཅིང་དྲི་མ་བསལ་དགོས་པ་མེད་པའི་ཆོས་ཉིད་
དེ་བཞིན་གཤེགས་པ་སྙིང་པོ་ཡང་རང་ལ་ཡོད་ཀྱང་སྐྱེ་དགུ་འདི་རྣམས་ཀྱིས་མ་རྟོགས་པས་ན་ཡོན་
ཏན་གྱི་དབུལ་པའི་སྡུག་བསྔལ་ནི་རྣམ་པ་མང་པོ་དུས་རྒྱུན་དུ་མྱོང་ངོ་དཔེ་དོན་སྦྱར་བ་ནི། ཇི་ལྟར་
མི་དབུལ་པོའི་ཁྱིམ་ནང་དུ་ནི་རིན་ཆེན་གཏེར་ཆུད་པར་གྱུར་པ་ལས་གཏེར་དེས་རིན་ཆེན་གཏེར་
བདག་གནས་འདི་ནི་ཡོད་ཅེས་ཁྱིམ་བདག་གི་མི་ལ་བརྗོད་པར་མི་བྱེད་ལ་གཏེར་དེ་ནི་མི་ཡིས་ཤེས་
པ་མིན་པ་ལྟར། དེ་བཞིན་དུ་སྟོབས་སོགས་ཆོས་ཀྱི་གཏེར་ཡིད་ཀྱི་ཁྱིམ་ན་གནས་པའི་སེམས་ཅན་
དག་ནི་དབུལ་པོ་ལྟ་བུ་སྟེ་སེམས་ཅན་དེ་དག་རྣམས་ཀྱིས་ཆོས་གཏེར་དེ་ཐོབ་པར་བྱ་བའི་ཕྱིར་འཇིག་
རྟེན་དུ་ནི་དྲང་སྲོང་སངས་རྒྱས་ཡང་དག་པར་བལྟམ་ནས་ཆོས་གཏེར་སྟོན་པར་བྱེད་དོ། །ཁ ་
གཉིས་པ་ལ་གསུམ་ལས། དཔེ་ནི་ཇི་ལྟར་ན་ཨ་སྨྲ་དང་ཏ་ལ་ལ་སོགས་པའི་ཤིང་གི་འབྲས་ཤུན་
གྱི་ནང་ལ་ཡོད་པའི་ས་བོན་རྐྱེན་དང་ཕྲད་ན་མྱུ་གུ་འཇིག་པ་མེད་པ་སྟེ་ངེས་པར་བསྐྱེད་ནུས་པའི་
ཆོས་ཅན་དེ་ནི་གཞི་ས་དང་རྨོས་ལེགས་པ་དང་ཆུ་དང་རླུང་ལ་སོགས་པའི་མཐུན་རྐྱེན་རྣམས་ལྡན་པ་
ལས་ལྗོན་ཤིང་གི་རྒྱལ་པོའི་དངོས་པོར་རིམ་གྱིས་འགྲུབ་པ་ལྟར། དོན་ནི་དེ་བཞིན་སེམས་ཅན་རྣམས་
ཀྱི་མ་རིག་པ་དང་ཐེ་ཚོམ་ལ་སོགས་པ་འབྲས་ཤུན་ཀྱི་ལྤགས་པའི་སྦུབས་དང་འདྲ་བའི་ནང་དུ་ཆུད་
པའི་ཆོས་ཁམས་དགེ་བ་དེ་ཡང་རྐྱེན་སྦྱིན་སོགས་ཀྱི་དགེ་བ་དེ་དང་དེ་ལ་བརྟེན་ནས་རིམ་གྱིས་ཐུབ་
པའི་རྒྱལ་པོའི་དངོས་པོ་འགྱུར་རོ། །ཐུབ་པ་ནི་ཉན་ཐོས་སོགས་ཀྱང་ཡིན་ལ་དེའི་རྒྱལ་པོ་ནི་སངས་
རྒྱས་སོ་ཞེས་པའམ་ཡང་ན་གཞི་མཐུན་ནོ། །འདིར་ཁ་ཅིག་ཁམས་ཀྱི་དོན་དབྱིངས་སུ་བསྒྱུར་ཏེ་
སྐབས་ཀྱི་དབང་གིས་གང་ཐོབ་དཔྱད་པར་བྱའོ། །དཔེ་དོན་སྦྱར་བ་ནི། བརླན་པར་བྱེད་པ་ཆུ་དང་
སྨིན་པར་བྱེད་པ་ཉི་མའི་འོད་དང་འཕེལ་བར་བྱེད་པ་རླུང་དང་། འཛིན་པ་ས་དང་སོས་ཀ་ལ་སོགས་
པའི་དུས་དང་གོ་འབྱེད་པ་ནམ་མཁའི་རྐྱེན་རྣམས་ཀྱིས་སྟོབས་ཀྱིས་ཏ་ལ་དང་ནི་ཨ་སྨྲའི་འབྲས་
312



ཡེ་ཤེས་རྡོ་རྗེ། ། ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། པོད་དང་པོ།
ཤུན་གྱི་སྦུབས་ཀྱི་གསེབ་ནས་ལྗོན་ཤིང་སྐྱེ་བ་ཇི་ལྟ་བར་དཔེ་དེ་བཞིན་དུ་སེམས་ཅན་རྣམས་ཀྱིས་
ཉོན་མོངས་འབྲས་སྦགས་དང་འདྲ་བའི་ནང་དུ་ཆུད་པའི་རྫོགས་པའི་སངས་རྒྱས་ཀྱི་ས་བོན་གྱི་མྱུ་གུ་
དང་འདྲ་བའི་ཆོས་རིགས་ཏེ་ཡང་སྦྱིན་སོགས་ཀྱི་དགེ་རྐྱེན་དེ་དང་དེ་ཡིས་མཐོང་ལམ་དུ་འཐོན་ཞིང་
བསྒོམ་ལམ་དུ་འཕེལ་བར་འགྱུར་བ་ཡིན་ནོ། །ཡང་ན་ཆོས་མཐོང་ཞེས་པར་བསྒྱུར་ཏེ། ཆོས་དབྱིངས་
མཐོང་ཞེས་པར་འབྲུ་གནོན་ནོ། །འདིར་དཔེ་དྲུག་གིས་མཚོན་པའི་དོན་ནི་དེ་རྣམས་འདྲི་བྱེད་གང་
དག་ཡིན་ཞེས་སོགས་སུ་གསུང་པའི་ཕར་ཕྱིན་དྲུག་རྣམས་སོ་ཞེས་ཀུན་མཁྱེན་ཆོས་རྗེ་གསུང་ངོ༌། །
གཉིས་པ་ལ་གསུམ། ངོ་བོ་ཉིད་དང་ལོངས་སྤྱོད་རྫོགས་པའི་སྐུ་དང་། སྤྲུལ་པའི་སྐུའི་དཔེའོ། །
དང་པོ་ལ་གསུམ་ལས། དཔེ་ནི། ཇི་ལྟར་ན་རིན་ཆེན་ལས་བྱས་པ་སྟེ་གྲུབ་པའི་རྒྱལ་བའི་གཟུགས་
རང་འབྱུང་གི་སྐུ་དྲི་མ་ངན་པ་ཅན་གྱི་གོས་ཧྲུལ་གྱིས་ནི་བཏུམས་པར་གྱུར་པ་ཞིག་ལམ་ན་གནས་ལ་
དེ་ལྷ་ཡིས་མཐོང་ནས་ལམ་ན་གནས་པའི་དོན་སྐུ་དེ་སྒྲིབ་བྱེད་ལས་གྲོལ་བར་བྱ་བའི་ཕྱིར་མི་དེ་
དག་ལ་སྨྲ་བ་ལྟར། དོན་ནི་དེ་བཞིན་དུ་ཤེས་བྱ་ཐོགས་པ་མེད་པའི་སྤྱན་མངའ་བ་སངས་རྒྱས་ཀྱིས་
རྣམ་པ་སྣ་ཚོགས་ཀྱི་ཉོན་མོངས་པ་རྣམས་ཀྱིས་བཏུམས་པའི་བདེ་གཤེགས་དངོས་པོ་ཉིད་ཐ་ན་དུད་
འགྲོ་ལ་ཡང་ཡོད་པར་གཟིགས་ནས་སྐུ་དེ་བཞིན་དུ་དེ་སྒྲིབ་པ་ལས་ཐར་བར་བྱ་བའི་དོན་དུ་དེའི་
ཐབས་སྟོན་པར་མཛད་དོ། །དྷརྨ་སེང་གེས་དེ་བཞིན་ཕྱི་མ་མེད་པར་བསྒྱུར་རོ། །འདིར་ཁ་ཅིག་ཐོགས་
མེད་ཅེས་པ་ཐོག་པ་མེད་པའི་དུས་ཅན་ཞེས་སྒྲིབ་བྱའི་ཁྱད་པར་དུ་སྦྱོར་ཏེ་དེ་བཞིན་ཐོགས་མེད་རྣམ་
པ་སྣ་ཚོགས་ཀྱི་ཞེས་པར་ཡོད་པར་ལྟར་ན་བདེའོ། །འོན་ཀྱང་ལོ་ཙ་བས་དང་པོ་ཇི་ལྟར་བསྒྱུར་བ་
དཔྱད་པར་བྱ་ཞིང་རྒྱ་དཔེ་ལས་སྤྱན་མངའ་ཞེས་པ་ཞིག་ངེས་པར་ཡོད་པར་མངོན་ནོ། །དཔེ་དོན་
སྦྱར་བ་ནི་ཇི་ལྟར་རིན་ཆེན་རང་བཞིན་དེ་བཞིན་གཤེགས་སྐུ་དྲི་ངན་གོས་བཏུམས་པ་ལམ་ན་གནས་
པ་སྟེ་ལྷའི་མིག་དང་ལྡན་པའི་ལྷ་དག་གིས་མཐོང་ནས་དག་ཕྱིར་མི་ལ་སྟོན་པ་ལྟ། དེ་བཞིན་དུ།
ཉོན་མོངས་གོས་ཧྲུལ་གྱིས་བཏུམས་འཁོར་བའི་ལམ་ན་གནས་པའི་ཁམས་བདེ་གཤེགས་སྙིང་པོ་
དེ་ཡང་ཐ་ན་དུད་འགྲོ་ལ་ཡང་ཡོད་པར་གཟིགས་ནས་ཐར་བར་བྱ་ཕྱིར་རྒྱལ་བས་ཆོས་སྟོན་ཏོ། །
གཉིས་པ་ལ་གསུམ་ལས། དཔེ་ནི་ཇི་ལྟར་མི་མོ་སྟེ་བུད་མེད་གཟུགས་ངན་ཞིང་མགོན་ཏེ་
བདག་པོ་མེད་པར་འགའ་ཞིག་གནས་ཀྱི་ཁྱད་པར་མགོན་མེད་འདུག་གནས་ཏེ་བདག་པོ་མེད་པའི་
313



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ། །
བརྙེས་ཁྱིམ་སོགས་སུ་འདུག་པར་གྱུར་ལ། ཡོན་ཏན་གྱི་ཁྱད་པར་རྒྱལ་པོའི་དཔལ་འཁོར་ལོ་བསྒྱུར་
བའི་ཁྱེའུ་ནི་རང་གི་མངལ་གྱི་འཛིན་པར་བྱེད་པ་དེས་མངལ་གྱི་བསྒྲིབས་པས་རང་གི་ལྟོ་ན་ཡོད་
པའི་མི་བདག་ཡོད་པར་མི་ཤེས་པ་ལྟར། དོན་ནི། རྣམ་འགྲེལ། སྡུག་བསྔལ་འཁོར་བ་ཅན་ཕུང་
པོ༑ ༑ཞེས་གསུངས་པ་ལྟར་སྲིད་པར་སྐྱེ་བ་སྟེ་ཁམས་གསུམ་གྱི་ལུས་གྲུབ་པའི་འཁོར་བ་ནི་མགོན་
མེད་པའི་ཁྱིམ་བཞིན་ཡིན་ཏེ་འཇིགས་པའི་གནས་ཡིན་པའི་ཕྱིར་རོ། །ཉོན་མོངས་པས་མ་དག་པ་
ས་བདུན་པ་མན་ཆད་གྱི་སེམས་ཅན་རྣམས་ནི་རྒྱལ་པོ་ཡོད་པའི་མངལ་དང་ལྡན་པའི་བུད་མེད་
བཞིན་ཏེ་རང་ལ་མཚན་དཔེས་བརྒྱན་པའི་སྐུ་ཡོད་ཀྱང་མངོན་དུ་མ་གྱུར་པའི་ཕྱིར་རོ། །སེམས་ཅན་
དེ་ལ་ཁམས་གང་ཞིག་ཡོས་པའི་དབང་གིས་མགོན་དང་བཅས་པ་དྲི་མ་མེད་པའི་ཁམས་ནི་བུད་
མེད་དེའི་མངལ་ན་གནས་པའི་རྒྱལ་པོ་བཞིན་ཏེ་མངོན་དུ་གྱུར་པ་ན་འཇིགས་པ་ལས་སྐྱོབ་ཅིང་ཡོན་
ཏན་གྱི་འབྱོར་པས་བརྒྱན་པའི་ཕྱིར་རོ། །དཔེ་དོན་སྦྱར་བ་ནི། ཇི་ལྟར་བུད་མེད་ལུས་ལ་དྲི་བཅས་
གོས་གྱོན་མི་སྡུག་གཟུགས་ལྡན་པ་རང་གི་མངལ་ནང་ན་ས་བདག་རྒྱལ་པོ་གནས་ཀྱང་མགོན་མེད་
ཁང་པར་སྡུག་བསྔལ་མཆོག་སྟེ་ཆེན་པོ་མྱོང་བ་ལྟར་དེ་བཞིན་དུ་བདག་རང་གི་ནང་ན་གནས་པའི་
མགོན་ནི་སྐྱབས་ཡོད་པར་གྱུར་ཀྱང་མ་རྟོགས་པའི་དབང་གིས་མགོན་མེད་པའོ་སྙམ་པའི་བློ་དང་
ལྡན་པའི་འགྲོ་བ་རྣམས་ཉོན་མོངས་པའི་དབང་གིས་ཡིད་མ་ཞི་བར་སླར་ལས་ངན་ནས་སྤྱད་དེ་སྡུག་
བསྔལ་གྱི་གཞིའམ་རྒྱུ་ལ་གནས་སོ། །
གསུམ་པ་ལ་གསུམ་ལས། དཔེ་ནི་ཇི་ལྟར་ས་འདམ་གྱི་ནང་གི་གསེར་ཞུན་མ་ལས་བྱས་པའི་
གཟུགས་བརྙན་ཚད་དང་མཚན་ཉིད་རྒྱས་ཤིང་མཛེས་པའི་ངོ་བོ་ཞི་བ་སྟེ་དག་ཅིང་གནས་སྐབས་ཕྱི་
རོལ་ལྤགས་སྦུབས་ཀྱི་སའི་གཡོགས་པའི་རང་བཞིན་ཅན་དག་འགའ་ཞིག་གིས་མཐོང་ནས་དེ་ལྟར་
ཤེས་པའི་སྐྱེས་བུ་དག་ནང་གི་གསེར་དེ་སྦྱང་བ་སྟེ་དག་པར་བྱ་བའི་ཕྱིར་དུ་ཕྱི་རོལ་ཏུ་གཡོགས་སྒྲིབ་
པ་ས་འདམ་དག་སེལ་བར་བྱེད་པ་ལྟར་དོན་ནི་བྱང་ཆུབ་མཆོག་བརྙེས་པའི་སངས་རྒྱས་ཀྱི་སེམས་
ཀྱི་རང་བཞིན་འོད་གསལ་ཞིང་སྒྲིབ་བྱེད་དྲི་མ་རྣམས་ཀྱང་ནི་འབྲལ་རུང་གློ་བུར་བ་ཡིན་པར་ནི་རྣམ་
པར་གཟིགས་པར་གྱུར་ནས་རིན་ཆེན་འབྱུང་གནས་ཀྱི་ས་འདམ་གྱི་གོང་བུ་ལྟ་བུའི་འགྲོ་བ་རྣམས་
གློ་བུར་གྱི་སྒྲིབ་པ་དག་ལས་སྦྱོང་བར་མཛད་དོ། །བྱང་ཆུབ་མཆོག་མངས་རིན་ཆེན་འབྱུང་གནས་ལྟ་
314



ཡེ་ཤེས་རྡོ་རྗེ། ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། པོད་དང་པོ།
བུའི། འགྲོ་བ་སྒྲིབ་པ་དག་ལས་སྦྱོང་བར་མཛད་ཅེས་བ་ཚབ་གྱིས་བསྒྱུར་རོ། །དཔེ་དོན་སྦྱར་བ་
ནི་ཇི་ལྟར་རང་བཞིན་གྱིས་དྲི་མ་མེད་པའི་གསེར་འོད་འབར་བ་ལས་བྱས་པའི་གཟུགས་སའི་འདམ་
གྱིས་ནང་དུ་ཆུད་པར་ཞི་བ་སྟེ་དག་པ་དེའི་རང་བཞིན་རིན་པོ་ཆེ་ལ་མཁས་པའི་སྐྱེས་བུ་སུ་རིག་ནས་
ཕྱི་རོལ་གྱི་ས་དག་སེལ་བར་བྱེད་པ་ལྟར། དེ་བཞིན་དུ་ཀུན་མཁྱེན་ཀྱིས་ཀྱང་དེ་དག་པའི་གསེར་དང་
འདྲ་བ་རང་བཞིན་གྱིས་ཞི་ཞིང་དག་པའི་ཡིད་བདེ་བར་གཤེགས་པའི་སྙིང་པོ་ནི་སེམས་ཅན་ལ་
ཁྱབ་པར་མཁྱེན་པར་གྱུར་ནས། ཆོས་འཆད་པའི་ཚུལ་གྱིས་ཐབས་ས་འདམ་སེལ་བའི་བརྡེག་སྤྱད་
དང་འདྲ་བར་བསྒྲུབས་པས་སྒྲིབ་པ་དག་ནི་སེལ་བར་མཛད་དོ། །དྷརྨ་སིང་གེས་ཆོས་རྣམས་བཤད་
པའི་ལག་ཆས་ཆོ་ག་བཞིན་དུ་སྒྲིབ་པ་སེལ་བར་བྱེད་པ་ཡིན། ཞེས་བསྒྱུར་ཏེ་རྣམ་པ་གསལ། །པ་
ཚབ་ཀྱིས་བརྡར་སྦྱོང་སྒྲུབ་ཟེར་རོ། །
གསུམ་པ་དོན་བསྡུ་བ་ནི། སེམས་ཅན་གྱི་ཁམས་ཀྱི་སྒྲིབ་བྱེད་ཉོན་མོངས་པའི་སྦུབས་རྣམས་
ན་དུས་ཐོག་མ་མེད་པ་ནས་ཡོད་ཀྱང་ཁམས་ཀྱི་རང་བཞིན་དུ་མ་འབྲེལ་ཞིང་ཁམས་ལ་མ་གོས་ཏེ།
སེམས་ཀྱི་རང་བཞིན་ཏེ་ཆོས་ཉིད་ཁམས་རང་བཞིན་གྱིས་དྲི་མ་མེད་པ་དེ་ནི་ཐོག་མ་མེད་པའི་དུས་
ཅན་ཡིན་པའི་ཕྱིར་རོ། །དཔེར་ན་སྒྲིབ་བྱེད། པད་མ་སྲོག་ཆགས་བུང་བ་དང༌། །སྦྱིན་པ་དང་ནི་མི་
གཙང་བར། །འབྲས་ཤུན་གོས་ཧྲུལ་བུད་མེད་ཀྱི། །མངལ་དང་ སའི་སྦུབས་ན་ཡང་། ། བསྒྲིབ་བྱ་
སངས་རྒྱས་སྦྲང་རྩི་སྙིང་པོ་བཞིན། །གསེར་བཞིན་གཏེར་བཞིན་ལྗོན་པ་བཞིན། །རིན་ཆེན་སྐུ་དང་
འཁོར་ལོ་ཡི། །བསྒྱུར་བ་བཞིན་དང་གསེར་གཟུགས་རྣམས་ཡོད་ཀྱང་དེ་དག་གིས་མ་གོས་པ་བཞིན་
ནོ་ཞེས་དེ་བཞིན་གཤེགས་པའི་སྙིང་པོའི་མདོའི་དཔེ་དགུ་བསྟན་པ་རྣམས་ཀྱིས་བརྗོད་པ་ཡིན་ནོ་
ཞེས་པ་སྟེ་འདིས་དཔེའི་གྲངས་དང་དེས་མཚོན་པའི་དོན་རྣམས་ལེགས་པར་བསྡུས་སོ། །མཁས་པ་
གང་གིས་ལེགས་བཤད་པ། །དེ་ལས་ལྷག་པར་བྱར་མེད་ན། །དེའི་རྣམ་བཤད་ལེགས་འགོད་པ། །
དེ་ནི་གཟོ་བོར་གནས་པའི་ལུགས། །ཞེས་ཀྱང་ཤེས་པར་བྱའོ། ། །
གཉིས་པ་དེའི་དོན་གཏན་ལ་དབབ་པ་ནི་བཤད་པ་མ་ཐག་པ་དེ་དག་ནི་མདོ་ཇི་ལྟ་བ་འདིར་
དྲངས་པ་སྟེ་རྩ་བ་ལྟ་བུ་ཡིན་ལ་འཆད་འགྱུར་འདི་དག་ནི་རྒྱལ་ཚབ་ཉིད་ཀྱིས་མདོའི་དོན་ལེགས་
པར་གཏན་ལ་ཕབ་པ་སྟེ་འགྲེལ་པ་ལྟ་བུའོ། །དེས་ན་གཉིས། སྒྲིབ་བྱེད་ཀྱི་དང༌། སྒྲིབ་བྱའི་དཔེ་
35



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
དོན་གཏན་ལ་དབབ་པའོ། །
དང་པོ་ལ་གསུམ། དོན་སྒྲིབ་པ་དགུའི་ངོ་བོ་ངོས་བཟུང་། གཙོ་ཆེར་གང་ཟག་གང་ལ་ལྡན་པའི་
རྟེན་བསྟན། དཔེ་དང་ཆོས་མཐུན་པའི་རྒྱུ་མཚན་ནོ། །
དང་པོ་ནི། གང་གི་དབང་དུ་བྱས་ནས་པད་མའི་སྦུབས་ལ་སོགས་པའི་དཔེ་དགུས་བསྟན་པའི་
སྒྲིབ་པ་དེ་གང་ཞེ་ན། རྟེན་ཉེར་ཟློགས་ཀྱི་དབང་གིས་འདོད་པའི་ཉོན་མོངས་པའི་མགོ་མནན་པའི་
ཆགས་བྲལ་གྱི་གང་ཟག་གི་རྒྱུད་ལ་ཡོད་པ། བྱེད་ལས་མི་གཡོ་བའི་ལས་ཀུན་ནས་སློང་བར་བྱེད་
པ་སྟེ་མི་གཡོ་བའི་དོན་ནི་ལས་དང་རྣམ་སྨིན་འཆོལ་བ་མེད་པ་ཡིན་ལ་དེ་ཡང་དགེ་བས་བདེ་འགྲོ་
དང་མི་དགེ་བས་ངན་འགྲོར་འཕེན་པར་ངེས་པས་འཕེན་བྱེད་མི་གཡོ་བར་ངེས་ཀྱང་འདོད་པའི་
དགེ་བའི་འབྲས་བུ་ཚེ་དང་ལོངས་སྤྱོད་ལ་སོགས་པ་ངན་འགྲོའི་རྟེན་ལ་རྫོགས་སྲིད་ལ་མི་དགེ་བའི་
འབྲས་བུ་དབུལ་བ་དང་ན་བ་ལ་སོགས་པ་མཐོ་རིས་ཀྱི་རྟེན་ལ་རྫོགས་སྲིད་པས་རྫོགས་བྱེད་གཡོ་
བ་སྲིད་པའི་ཕྱིར་འདོད་པའི་ལས་མི་གཡོ་བ་མ་ཡིན་ལ། བསམ་གཏན་པའི་ལས་ཀྱི་འབྲས་བུ་ནི་
འདོད་པའི་རྟེན་ལ་རྫོགས་མི་སྲིད་པས་མི་གཡོ་བའོ། །ཞེས་ཕྱ་པ་གསུང་ངོ༌། །འབྲས་བུ་གཟུགས་
དང་གཟུགས་མེད་པའི་ཁམས་སྒྲུབ་པར་བྱེད་པ་གཉེན་པོ་འཇིག་རྟེན་ལས་འདས་པའི་ཡེ་ཤེས་ཀྱི་
གཞོམ་པར་བྱ་བ་སྟེ་ཁྱད་པར་བཞི་ལྡན་གྱི་འདོད་ཆགས་དང་། ཞེ་སྡང་དང༌། རྨོངས་པ་སྟེ་གཏུ་མིག་
བག་ལ་ཉལ་གསུམ་དང་རྟེན་དུ་གསུམ་མངོན་གྱུར་ལ་སྤྱོད་པའི་གང་ཟག་གི་རྒྱུད་ལ་ཡོད་པ་བྱེད་
ལས་བསོད་ནམས་དང༌། བསོད་ནམས་མ་ཡིན་པའི་ལས་ཀུན་ནས་སློང་བར་བྱེད་པ། འབྲས་བུ་
འདོད་ཁམས་འབའ་ཞིག་སྒྲུབ་པར་བྱེད་པ། གཉེན་པོ་ནི་མདོ་ལས། འདོད་ཆགས་ཤས་ཆེ་མི་གཙང་
ཤ་ཚིལ་དང༌། །ལྤགས་པ་ཀེང་རུས་ལྟ་བས་རྣམ་པར་བཟློག །བྱམས་དང་སྙིང་རྗེའི་ཆུས་གདབ་ཞེ་
སྡང་ལ། །གཏུ་མིག་ལ་ནི་རྟེན་འབྲེལ་ལམ་གྱིས་སོ། ། ཞེས་གསུངས་པ་ལྟར་མི་སྡུག་པ་ལ་སོགས་
པའི་ཤེས་པས་གཞོམ་པར་བྱ་བ་སྟེ། ཁྱད་པར་བཞི་ལྡན་གྱི་དུག་གསུམ་དེའི་ཀུན་ལྡང་དྲག་པོ་སྟེ་
མངོན་གྱུར་དང་བཞི་པོ་ནི་ཉོན་སྒྲིབ་ཡིན་ལ། རྟེན་དགྲ་བཅོམ་སོགས་ཀྱི་རྒྱུ་ལ་ཡོད་པ། བྱེད་ལས་
ཟག་མེད་ཀྱི་ལས་ཀུན་ནས་སློང་བར་བྱེད་པ། འབྲས་བུ་ཡིད་ལུས་གྲུབ་ཅིང་། གཉེན་པོ་དེ་བཞིན་
གཤེགས་པའི་ཡེ་ཤེས་ཀྱིས་གཞོམ་པར་བྱ་བ་མ་རིག་པའི་བག་ཆགས་ནི་ཤེས་སྒྲིབ་སྟེ་ལྔ་ནི་སྒྲིབ་
3i6



ཡེ་ཤེས་རྡོ་རྗེ། ། ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། པོད་དང་པོ།
པའི་སྤྱི་ཡིན་ལ། དེ་དག་གི་གནས་སྐབས་ཀྱི་ཁྱད་པར་སོ་སོ་སྐྱེ་བོའི་རྒྱུད་ལ་ཡོད་པ་མཐོང་བའི་
ལམ་གྱིས་གཞོམ་པར་བྱ་བ་མཐོང་བའི་ལམ་གྱི་སྤང་བྱ་དང་། འཕགས་པའི་གང་ཟག་གི་རྒྱུད་ལ་
ཡོད་པ། སྒོམ་ལམ་གྱིས་གཞོམ་པར་བྱ་བའི་སྒོམ་ལམ་གྱི་སྤང་བྱ་སྟེ་འདི་གཉིས་ནི་ཐེག་དམན་གྱི་
དབང་དུ་བྱས་པའོ། །ས་བདུན་པ་མན་ཆད་པའི་བྱང་ཆུབ་སེམས་དཔའི་རྒྱུད་ལ་ཡོད་པ། ས་བདུན་
གྱི་མི་མཐུན་ཕྱོགས་དག་པ་ས་གསུམ་གྱི་ཤེས་པས་གཞོམ་པར་བྱ་བ་དེ་ནི་མ་དག་པའི་ས་ལ་རྟེན་
པའི་སྒྲིབ་པའོ། །དག་པ་སའི་བྱང་ཆུབ་སེམས་དཔའི་རྒྱུད་ལ་ཡོད་པ་ས་གསུམ་གྱི་མི་མཐུན་ཕྱོགས་
རྡོ་རྗེ་ལྟ་བུའི་ཏིང་ངེ་འཛིན་གྱིས་གཞོམ་པར་བྱ་བ་ནི་དག་པའི་ས་ལ་རྟེན་པའི་སྤང་བྱའོ། །འདིར་ཕྱི་
མ་བཞི་ལ་འབྲས་བུ་དང་བྱེད་ལས་མ་གསུངས་པ་ནི་སྔ་མ་ལྔ་ཡི་དང་ཅི་རིགས་པར་མཐུན་པའི་ཕྱིར་
རོ་ཞེས་ཕྱ་པ་གསུང་ངོ༌། །ཡང་མཐོང་ལམ་གྱིས་གཞོམ་ཞེས་པ་དེའི་ཁྱད་པར་ཆད་མེད་ལམ་གྱིས་
རྣམ་གྲོལ་བསྐྱེད་པ་ལ་དགོངས་ཀྱི་འཇོམས་བྱེད་དངོས་ནི་ཆོས་མཆོག་གོ་ཞེས་ཕྱ་པ་གསུངས་ལ་
ཁྱིམ་ཀྱང་དེ་ལྟར་བཞེད་དོ། །དཔང་ལོས་ནི་དེ་ནི་ཕྱོགས་རེ་གཟིགས་པ་སྟེ་བསྡུ་བར། སུན་འབྱིན་
པའི། ཉེ་བར་སྤོང་བའི་ཕྱོགས་གཅིག་སྤོང་བའོ། །མཐའ་དག་སྤོང་བའི་གཉེན་པོ་བཞི་བཤད་པའི་
ཕྱིར་གསུང་ངོ༌། །ས་བརྒྱད་པས་སྤོང་བ་ནི་ཐག་བསྲིང་པའོ། །དེ་ལྟ་ན་འདོད་ཆགས་བག་ཉལ་ལ་
སོགས་པའི་དྲི་མ་རྣམ་པ་དགུ་ནི་རིམ་པ་ལྟར། པད་མའི་སྦུབས་ལ་སོགས་པའི་དཔེ་དགུས་ནི་རབ་
ཏུ་སྟེ་ལེགས་པར་བསྟན་ལ། ཡུལ་དང་དུས་ལ་སོགས་པས་ཕྱེ་ན་ཉེ་བའི་ཉོན་མོངས་པའི་སྦུབས་
ཀྱིས་ནི་དབྱེ་བ་བྱེ་བའི་མཐའ་ལས་ཀྱང་འདས་ཏེ་བསམ་གྱིས་མི་ཁྱབ་པོ། །དེས་ན་སྐབས་ཀྱི་དབང་
གིས་དགུར་ཕྱེ་ཡང་ཉོན་མོངས་པ་བྱེ་བ་མཐའ་ཡས་པས་གཡོགས་པ་ཞེས་གསུངས་པ་དང་མི་
འགལ་ལོ། །ཞེས་པའི་དོན་ཏོ། །འདིར་ཆགས་སོགས་ཉོན་མོངས་དགུ་པོ་འདི། མདོར་བསྡུས་ནས་
ནི་གོ་རིམ་བཞིན། །པད་མའི་སྦུབས་ལ་སོགས་པ་ཡི། །དཔེ་དགུ་དག་གིས་ཡང་དག་བསྟན། །ཞེས་
པ་ལ་ལས་རྩ་བར་བྱས་ཀྱང་། འདི་ནི་དྲི་མ་རྣམ་དགུ་ཞེས་སོགས་ཀྱི་འགྲེལ་པ་འཐད་ཅིང་། རྩ་བའི་
རྒྱ་དཔེ་ལས་ཀྱང་མི་སྣང་ངོ་ཞེས་གསུང་ངོ༌། །ནག་ཚོས་ཀྱང་། འདོད་ཆགས་ལ་སོགས་པ་ཉོན་མོངས་
པ་མདོར་བསྡུས་པ་འདི་རྣམས་གོ་རིམ་བཞིན་དུ་པད་མའི་སྦུབས་ལ་སོགས་པའི་དཔེ་དགུས་བསྟན་
པ་ཡིན་ནོ་ཞེས་ལྷུག་པར་བསྒྱུར་ཞེས་གྲགས་གོ །
བལ་
317



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
གཉིས་པ་ནི། མ་དག་པ་ཉིད་དོ་ཞེས་དྲངས་ངོ་༌
། །གང་གིས་མ་དག་ན་དྲི་མ་དགུ་པོ་འདི་དག་
གིས་སོ། །གང་ཟག་གང་ན་བྱིས་པ་སོ་སོ་སྐྱེ་བོ་རྣམས་དང༌། ཉན་རང་དགྲ་བཅོམ་པ་དང་དེའི་ལམ་
ལ་སློབ་པའི་སྐྱེ་འཕགས་དང༌། བློ་ལྡན་བྱང་ཆུབ་སེམས་དཔའ་འཕགས་པ་རྣམས་ཏེ་བཞིའོ། །ཇི་
ལྟར་ན་རིམ་པ་བཞིན་གོང་མའི་སོ་སོ་སྐྱེ་བོ་ལ་བག་ལ་ཉལ་གསུམ་དང་འདོད་པའི་སོ་སྐྱེ་ལ་ཀུན་
ལྡང་སྟེ་དེ་ལྟར་ན་བཞི་དང་། དགྲ་བཅོམ་པ་རྣམས་ལ་ཉོན་མོངས་མེད་ཀྱང་གཉིས་སྣང་ཕྲ་མོ་ཡོད་
པས་མ་རིག་བག་ཆགས་ཀྱི་ས་གཅིག་དང་། སློབ་པ་སོ་སྐྱེ་དང་འཕགས་པ་མ་མཐོང་སྒོམ་གྱི་སྤང་བྱ་
གཉིས་དང༌། བློ་ལྡན་ཡང་མ་དག་པ་དང་དག་པའི་ས་པ་གཉིས་ལ་སྤང་བྱ་ཐ་མ་གཉིས་ཀྱིས་མ་དག་
གོ ༑འདི་དག་ཀྱང་གཙོ་ཆེ་བ་ཙམ་ཡིན་གྱི་གང་ཟག་གཞན་དང་གཞན་ལ་སྒྲིབ་པ་གཞན་དང་གཞན་
མི་ལྡན་པ་ནི་མ་ཡིན་ལ། སྒྲིབ་ཚུལ་ཡང་སྒྲིབ་པ་རེ་རེས་བསྒྲིབ་བྱ་རེ་རེ་ཁོ་ན་ལ་སྒྲིབ་པའང་མིན་ཏེ་
ཐམས་ཅད་ཀྱིས་ཐམས་ཅད་ལ་སྒྲིབ་པོ། །དེ་ལྟ་ན་ཡང་སོ་སོར་ངེས་པར་སྦྱར་བ་ནི་གཙོ་ཆེ་བའི་དབང་
དུ་བྱས་པ་ཡིན་ནོ། །
གསུམ་པ་ནི། མཛོད་ལས། མི་འདྲའི་ཕྱིར་ན་དཔེ་མ་ཡིན། །ཞེས་གསུངས་པ་ལྟར། དཔེ་དོན་
འདི་དག་ལས་འདྲ་ཆོས་ཅི་ཞིག་ཡོད་པ་བསྟན་དགོས་ཏེ་གཞན་དུ་དཔེ་དོན་འཆོལ་བར་འགྱུར་རོ་ཞེ་ན།
ཐོག་མར་སྒྲིབ་པའི་དབང་དུ་བྱས་ཏེ་བཤད་པ། ཇི་ལྟར་པད་མ་ནི་རྒྱུ་མི་གཙང་པའི་འདམ་རྫབ་
ལས་སྐྱེས་ཏེ་དང་པོ་ལྟ་བ་པོའི་མདུན་དུ་གྱུར་པའི་ཚེ་ན་ཡིད་དགའ་བར་བྱེད་པ་དང་ཕྱི་ནས་རྙིངས་
ཏེ་དགའ་བ་མེད་པར་འགྱུར་བ་ལྟར། འདོད་ཆགས་བག་ལ་ཉལ་ཡང་རྒྱུ་ངན་པ་ལས་བྱུང་ཞིང་
མངོན་དུ་གྱུར་པའི་ཚེ་དགའ་བ་དང་ཕྱིས་མི་དགའ་བར་པད་མ་དེ་བཞིན་ནོ། །ཇི་ལྟར་སྲོག་ཆགས་
སྦྲང་མ་ནི་ཤིན་ཏུ་འཁྲུགས་ཏེ་གཞན་ལ། མདུང་བརྡེག་པས་རང་གཞན་ལ་སྡུག་བསྔལ་བསྐྱེད་པ་དེ་
ལྟར་དེ་བཞིན་དུ་རྒྱུད་ལ་ཞེ་སྡང་སྐྱེ་བ་ནའང་རང་གཞན་གྱི་སྙིང་ལ་སྡུག་བསྔལ་བསྐྱེད་པར་བྱེད་དེ།
མདོར་ན་ཁྲོ་བས་བདེ་བར་གནས་པ། །དེ་ནི་གང་ནའང་ཡོད་མ་ཡིན། །ཞེས་སྤྱོད་འཇུག་ཏུ་གསུང་
པ་ལྟར་རོ། །ཇི་ལྟར་འབྲས་ལ་སོགས་པའི་སྙིང་པོ་ནི་ཕྱི་རོལ་གྱི་སྣུན་པས་བསྒྲིབས་པ་ལྟར་དེ་
བཞིན་དུ་དེ་བཞིན་གཤེགས་པའི་སྙིང་པོའི་དོན་མཐོང་བར་བྱེད་པ་ལ་མ་རིག་པའི་བག་ཆགས་ཀྱི་
སྒོ་ངའི་སྦུབས་ཀྱིས་བསྒྲིབས་སོ། །ཇི་ལྟར་མི་གཙང་བ་ནི་མི་མཐུན་པའི་སྟེ་ཡིད་དུ་མི་འོང་བ་ལྟར་
318



ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། པོད་དང་པོ།
དེ་བཞིན་དུ་དུག་གསུམ་གྱིས་ཀུན་ནས་ལྡང་བ་དྲག་པོ་ཡང་མི་གཙང་བ་དང་འདྲ་བར་ཡིད་འབྱུང་
བའི་གནས་ཡིན་ཏེ། འདོད་པའི་ཆགས་པ་དང་བཅས་པ་རྣམས་ཀྱི་འདོད་པའི་ཡོན་ཏན་བསྟེན་པ་
ལེགས་པའི་ཉེས་སྤྱོད་ཀྱི་རྒྱུ་ཡིན་པའི་ཕྱིར་རོ། །ཇི་ལྟར་གཏེར་དུ་སྦས་པའི་ནོར་ནི་སས་བསྒྲིབ་པས་
ན་དབུལ་པོ་དེ་ཡོད་པར་མི་ཤེས་ཤིང་གཏེར་མི་ཐོབ་པ་ལྟར་དེ་བཞིན་དུ་སྐྱེ་བོ་རྣམས་ལ་རང་འབྱུང་
གི་དབྱིངས་ཉིད་ཡོད་ཀྱང་མ་རིག་པའི་བག་ཆགས་ཀྱི་ས་ཡིས་བསྒྲིབས་ཏེ་མ་མཐོང་ངོ༌། །ཇི་ལྟར་
ཨ་སྨྲ་ལ་སོགས་པའི་ས་བོན་ལས་མྱུ་གུ་ལ་སོགས་པ་རིམ་གྱིས་སྐྱེ་བས་ས་བོན་གྱི་ཤུན་པ་རིམ་གྱིས་
གཅོད་པ་ལྟར། དེ་བཞིན་དུ་དེ་ཁོ་ན་ཉིད་མངོན་སུམ་དུ་མཐོང་བའི་ཡེ་ཤེས་སྐད་ཅིག་མ་བཅུ་དྲུག་
རིམ་གྱིས་སྐྱེ་བ་ཡིས་དམན་པའི་མཐོང་སྤང་རྣམས་ནི་རིས་ཀྱིས་ལྡོག་པར་འགྱུར་རོ། །སྒོམ་ལམ་པ་
རྣམས་ཀྱི་སྒོ་ལམ་གྱི་ཡེ་ཤེས་ཀྱི་སྤང་བྱ་སྒོམ་སྤང་རྣམས་ནི་གོས་ཧྲུལ་དག་མཚུངས་པར་མདོ་ལས་
བསྟན་ཏེ་འཕགས་པའི་ལམ་མཐོང་ལམ་དང༌། འབྲེལ་པའི་སྟོབས་ལས་སྙིང་པོ་དང་འདྲ་བའི་འཇིག་
ཚོགས་ལ་ལྟ་བ་བཅོམ་པའི་ལྷག་མ་ཡིན་པས་སོ། ། མ་དག་ས་བདུན་ལ་བརྟེན་པའི་དྲི་མ་ནི་མངལ་
སྦུབས་ཀྱི་དྲི་མ་དག་དང་མཚུངས་ལ། མངལ་སྦུབས་དང་བྲལ་བ་འདྲ་བའི་མི་རྟོག་ཡེ་ཤེས་རྒྱལ་
པོའི་ལུས་རྣམ་པར་སྨིན་པ་བཙས་པ་བཞིན་ཏེ་ལོངས་སྐུར་མངོན་དུ་གྱུར་པའི་ཕྱིར་རོ། །དག་པའི་
ས་གསུམ་དང་རྗེས་སུ་འབྲེལ་བའི་དྲི་མ་རྣམས་ནི་གསེར་ལ་ས་འདམ་ཕྲ་མོས་གོས་པ་བཞིན་དུ་
ཤེས་པར་བྱ་ལ་གཉེན་པོ་ནི་བདག་ཉིད་ཆེན་པོ་བྱང་ཆུབ་སེམས་དཔའ་རྣམས་ཀྱི་རྡོ་རྗེ་ལྟ་བུའི་ཏིང་
ངེ་འཛིན་གྱིས་གཞོམ་པར་བྱ་བ་ཡིན་ནོ། །དེ་ལྟར་ན་ཆགས་སོགས་དྲི་མ་དགུ་ནི་པད་མ་ལ་སོགས་
པ་དག་དང་མཚུངས་པར་ཤེས་པར་བྱའོ། ། ། །
གཉིས་པ་སྒྲིབ་བྱའི་དཔེ་དོན་གཏན་ལ་དབབ་པ་ལ་གཉིས། མདོར་བསྟན། རྒྱས་བཤད་དོ། །
དང་པོ་ནི། རང་བཞིན་གསུམ་གྱིས་བསྡུས་པའི་ཁམས་བདེ་བར་གཤེགས་པའི་སྙིང་པོ་ནི་སངས་
རྒྱས་ཀྱི་སྐུ་ལ་སོགས་པ་དགུ་དང་ཆོས་མཚུངས་སོ། །རང་བཞིན་གསུམ་གང་ཞེ་ན་ཁམས་འདི་ཡི་
རང་བཞིན་གསུམ་ནི་ཆོས་ཀྱི་སྐུ་དང༌། དེ་བཞིན་ཉིད་དེར་མ་ཟད་རིགས་ཀྱང་སྟེ་དེ་རྣམས་ཡིན་ལ་
དེ་དག་ནི་རིམ་པ་ལྟར་སངས་རྒྱས་ལ་སོགས་པའི་དཔེ་དང་པོ་གསུམ་དང་གསེར་གྱི་དཔེ་གཅིག་
དང་ནི་གཏེར་ལ་སོགས་པའི་དཔེ་ལྔ་རྣམས་ཀྱི་སྒོ་ནས་ནི་ཤེས་པར་བྱའོ། །འདིར་ཁམས་ལ་དགུར་
319



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
དབྱེ་བ་ནི་ལྡོག་པའི་སྒོ་ནས་ཡིན་ལ་སོ་སོའི་ངོ་བོ་ནི་ཁམས་ལ་འབྲས་བུའི་ཆ་ནས་ཆོས་སྐུ་དང་རང་
བཞིན་གྱི་ཆ་ནས་དེ་བཞིན་ཉིད་དང་རྒྱུའི་ཆ་ནས་རིགས་ཡིན་ལ་ཆོས་སྐུ་ལའང་གསུམ་ལས་དང་པོ་
མཚན་ཉིད་པ་ཕྱི་མ་ལ་གཉིས་བཏགས་པ་བའོ། །རིགས་ལའང་དང་པོ་གཉིས་ངོ་བོ་དང་ཕྱི་མ་གསུམ་
ནུས་པའི་ཆ་ནས་ཡིན་ལ། དེའི་ཕྱིར་དེ་བཞིན་ཉིད་དང་རང་བཞིན་དུ་གནས་པའི་རིགས་ཀྱང་རང་
བཞིན་དང་རྒྱུའི་ཆ་ནས་འཇོག་པས་མི་ཟློས་སོ་ཞེས་གོང་མ་དག་ཕུ་གསུང་ངོ༌། །ཡང་ན་འདི་ལྟར་
སེམས་ཏེ་དུས་ཀྱི་འཁོར་ལོའི་རྒྱུད་འགྲེལ་དུ། དེ་ཉིད་གཅིག་པུ་སྐུའི་རབ་ཏུ་དབྱེ་བས་རྣམ་པ་བཅུ་
དྲུག་སྲིད་མེད་སྲིད་པར་གནས། །ཞེས་ལྷན་ཅིག་སྐྱེས་པའི་སྐུ་གཅིག་པུ་ལ་སྐུ་བཅུ་དྲུག་ཏུ་ཕྱེ་ཞིང་
ལྷན་ཅིག་སྐྱེས་པའི་སྐུའི་ངོ་བོ་ཡང་དེ་ཉིད་ལས། རྡོ་རྗེ་སེམས་དཔའ་དང་རྡོ་རྗེ་སེམས་པ་དང་དེ་བཞིན་དུ་
ནང་གི་རིག་པ་ཤེས་རབ་ཀྱི་ཕ་རོལ་ཏུ་ཕྱིན་མ་རང་བཞིན་གྱིས་འོད་གསལ་བ་ཕྱག་རྒྱ་ཆེན་མོ་ལྷན་
ཅིག་སྐྱེས་པའི་དགའ་བའི་གཟུགས་ཅན་ཆོས་ཀྱི་དབྱིངས་ཀྱི་རྒྱུ་མཐུན་པར་རྫོགས་པའི་གནས་
སྐབས་ཏེ། རྡོ་རྗེ་སེམས་དཔའ་དང་སངས་རྒྱས་ཀྱི་ཡུམ་རྟེན་ཅིང་འབྲེལ་པར་འབྱུང་བའི་དབང་པོ་
རྣམས་ཀྱི་སྤྱོད་ཡུལ་མ་ཡིན་པ་མཆོག་གི་དབང་པོའི་སྤྱོད་ཡུལ་མཆོག་ཏུ་མི་འགྱུར་བའི་བདེ་བའི་
རང་བཞིན་རྡུལ་ཕྲ་རབ་ཀྱི་ཆོས་ལས་འདས་པ་མེ་ལོང་གི་པྲ་ཕབ་པ་དང་རྨི་ལམ་དང་མཚུངས་པ་དེ་
དག་ནི། རྒྱལ་བ་རྣམས་ཀྱི་ལྷན་ཅིག་སྐྱེས་པའི་སྐུར་གསུང་ཏེ་མཆོག་ཏུ་མི་འགྱུར་བའི་རང་བཞིན་གྱི་
ཕྱིར་རོ། །ཞེས་གསུངས་ལ། སྐུ་བཅུ་དྲུག་ནི། དེ་ཉིད་ལས། སྤྲུལ་པ་ཡི་ནི་སྐུ་གསུང་ཐུགས། །ཡེ་
ཤེས་གཅིག་སྦྱོར་སྡོམ་པ་དང༌། །ལོངས་སྤྱོད་རྫོགས་པའི་སྐུ་གསུངས་ཐུགས། །ཡེ་ཤེས་གཅིག་སྦྱོར་
སྡོམ་པ་དང༌། །དཔལ་ལྡན་ཆོས་ཀྱི་སྐུ་གསུངས་ཐུགས། །ཡེ་ཤེས་གཅིག་སྦྱོར་སྡོམ་པ་དང་། །ལྷན་
ཅིག་སྐྱེས་པའི་སྐུ་གསུང་ཐུགས། །ཡེ་ཤེས་གཅིག་སྦྱོར་སྡོམ་པ་དང་། །ཞེས་སོགས་ཀྱིས་སྐུ་བཞི་པོ་
རེ་རེ་ལ་ཡང་སྐུ་གསུང་ཐུགས་ཡེ་ཤེས་བཞི་བཞིར་ཕྱེ་བ་རྣམས་ཡིན་པར་བཤད་དོ། །དེས་ན་སྤྱིར་
དོན་དམ་པའི་སྐུ་ལ་སྐུ་བཅུ་དྲུག་ཏུ་གསུངས་ཤིང་བྱེ་བྲག་ཏུ་ལྷན་ཅིག་སྐྱེས་པའི་སྐུ་ལའང་སྐུ་གསུང་
ཐུགས་ཡེ་ཤེས་སམ་སྐུ་བཞིར་ལེགས་པར་ཕྱེ་བ་རྣམས། ཇི་ལྟར་སྔར་བཞིན་ཕྱིས་དེ་བཞིན། །འགྱུར་
བ་མེད་པའི་ཆོས་ཉིད་དོ་ཡིན་པས་སེམས་ཅན་རྣམས་ལའང་གདོད་མ་ནས་ཡོད་དགོས་སོ། །དེའི་
ཕྱིར་འདིར་བསྟན་པ་ཆོས་སྐུ་དང་ལོངས་སྤྲུལ་རྣམས་ལ་ཡང་བདེན་གཉིས་ཀྱི་རྣམ་དབྱེ་ཤེས་དགོས་
320



ཡེ་ཤེས་རྡོ་རྗེ། ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། པོད་དང་པོ།
པར་མངོན་ནོ། །དེ་བཞིན་དུ། སངས་རྒྱས་ཀུན་གྱི་ཐུགས་ཆེ་བ། །སངས་རྒྱས་ཀུན་གྱི་ཐུགས་ལ་གནས། །
སངས་རྒྱས་ཀུན་ཀྱི་སྐུ་ཆེ་བ། །སངས་རྒྱས་ཀུན་གྱི་གསུང་ཡང་ཡིན། །ཞེས་པ་དང་། ལོངས་སྤྱོད་རྫོགས་
སྐུ་ཀུན་གྱི་རྒྱལ། །སྤྲུལ་པའི་སྐུ་སྟེ་སྐུ་ཡི་མཆོག །ཞེས་དོན་དམ་པའི་མཚན་གྱི་རྣམ་གྲངས་གསུང་པ་
དང༌། འདི་ཉིད་དུ་ཡང་། ལུས་ཅན་ལ་ཡོད་ཟག་པ་མེད་པ་ཤེས་པ་ཞེས་དང་། སེམས་ཅན་ལ་ཡོད་
ཆོས་ཀྱི་དབང་ཕྱུག་ཅེས་དང༌། བདག་རང་ན་གནས་མགོན་ཡོད་གྱུར་ཀྱང་ཅེས་དང༌། ཀུན་མཁྱེན་
དག་པའི་གསེར་འདྲ་ཞེས་སོགས་དང་། དེ་བཞིན་དུ་བསྟོད་པར་ཡང་། ཇི་ལྟར་སྦྲུམ་མའི་ལྟོ་ན་བུ། །
ཡོད་ཀྱང་མཐོང་བ་མ་ཡིན་པ། །དེ་བཞིན་ཉོན་མོངས་ཀྱིས་གཡོགས་པའི། །ཆོས་ཀྱི་དབྱིངས་ཀྱང་
མི་མཐོང་ངོ༌། །ཞེས་སོགས་ཀྱི་དོན་ལ་ཡང་དཔྱད་པར་བྱའོ། །
1:| གཉིས་པ་ལ་གསུམ། ཆོས་ཀྱི་སྐུའི་དང༌། དེ་བཞིན་ཉིད་ཀྱི་དང༌། རིགས་ཀྱི་དཔེ་དོན་ཆོས་
མཐུན་པའི་ཚུལ་ལོ། །དང་པོ་ནི་གོང་དུ་བསྟན་པའི་ཆོས་ཀྱི་སྐུ་ནི་རྣམ་པ་གཉིས་སུ་ཤེས་པར་བྱ་སྟེ།
གང་ཞེ་ན་ཆོས་ཀྱི་དབྱིངས་ཤིན་ཏུ་དྲི་མ་མེད་ཅིང་རྣམ་པར་དག་པ་དང་། དབྱིངས་དེའི་རྒྱུ་མཐུན་
པའི་སྐུ་གཉིས་སོ། །དེ་ལ་དང་པོ་ནི། དེ་བཞིན་གཤེགས་པའི་སྙིང་པོ་རྣམས་ཀྱི་སོ་སོར་རང་གིས་
རིག་པར་བྱ་བའི་ཆོས་ཡིན་པས་རྟོགས་པ་ཆོས་སྐུ་ཞེས་བྱ་ལ། ཕྱི་མ་ནི་རང་གི་དབྱིངས་རྟོགས་པ་ལ་
བརྟེན་ནས་དེ་བསྟན་པས་རྒྱུ་མཐུན་པར་བསྟན་པ་ཆོས་སྐུ་ཞེས་བྱའོ། །དེ་ལའང་གཉིས་དོན་དམ་
པའི་བདེན་པའི་དབང་དུ་བྱས་ཏེ་བྱང་ཆུབ་སེམས་དཔའི་སྡེ་སྣོད་ཟབ་མོའི་ཆོས་ཀྱི་ཚུལ་སྟོན་པ་དང་།
ཀུན་རྫོབ་ཀྱི་བདེན་པའི་དབང་དུ་བྱས་ནས་མདོ་དང་དབྱངས་ཀྱི་བསྙད་པ་ལ་སོགས་པ་རྣམ་པ་དུ་
མ་སྣ་ཚོགས་པའི་ཆོས་ཀྱི་ཚུལ་ནི་སྟོན་པའོ། །དེ་ལ་དང་པོ་ནི་ཤིན་ཏུ་རྒྱས་པའི་སྡེ་དང་དེས་མཚོན་
པའི་རྨད་དུ་བྱུང་བ་དང༌། གཏན་ལ་ཕབ་པར་བསྟན་པའི་སྡེ་རྣམས་ཀྱིས་དོན་དམ་པ་སྟོན་པའི་ཆ་
རྣམས་སོ། །ཕྱི་མ་ནི་མདོ་སྡེ་དབྱངས་བསྙད་ལུང་བསྟན་དང༌། ཚིག་བཅད་ཆེད་དུ་བརྗོད་དེ་ཉན་
ཐོས་ཀྱི་མདོ་སྡེ། རྟོག་བརྗོད་དེ་ལྟར་བྱུང་དང་གླེང་གཞི་དང༌། སྐྱེས་རབ་སྟེ་བཞི་ཐེག་པ་ཆེ་ཆུང་
གཉིས་ཀའི་གདུལ་བ། རྨད་བྱུང་དང་གཏན་ལ་དབབ་པའི་སྡེ་ཐེག་ཆེན་གྱི་མདོ་སྡེ་དང་མངོན་པ་སྟེ།
དེའི་ཀུན་རྫོབ་བསྟན་པའི་ཆ་རྣམས་སོ་ཞེས་གསུང་ངོ༌། །དེ་ལྟར་གསུམ་ལས་ཁམས་རྟོགས་པ་ཆོས་
སྐུ་ནི་དཔེ་དེ་བཞིན་གཤེགས་པ་ཉིད་དང་འདྲ་བ་ཉིད་དུ་མདོ་ལས་བསྟན་པ་ཡིན་ཏེ། དཔེས་མཚོན་
321



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
དགོས་ལ་འཇིག་རྟེན་ན་འདི་ལ་མ་ལུས་པ་མཚོན་པའི་དཔེ་ནི་མ་དམིགས་པས་སྟེ་དེའི་ཕྱིར་ཏེ་འཇིག་
རྟེན་ཐམས་ཅད་ལ་ཤིན་ཏུ་འདས་པའི་ཕྱིར་རོ། །རྟོགས་པར་དཀའ་བས་ཕྲ་མོ་ཟབ་མོ་ཡི་ཆོས་ཀྱི་
ཚུལ་བསྟན་པའི་སྐུ་ནི་སྦྲང་རྩི་མངར་བར་རོ་གཅིག་པ་བཞིན་ཏེ་ངེས་དོན་དུ་རོ་གཅིག་པའི་ཕྱིར་རོ། །
རྣམ་པ་སྣ་ཚོགས་པའི་ཆོས་ཀྱི་ཚུལ་བསྟན་པའི་སྐུ་ནི་ས་ལུ་དང་ཕྲ་བོ་ལ་སོགས་པ་སྣ་ཚོགས་པའི་
སྦུབས་ཀྱི་སྙིང་པོ་བཞིན་དུ་ཤེས་པར་བྱ་སྟེ་སྤྱོད་པའི་དམིགས་པ་སྣ་ཚོགས་སྟོན་པའི་ཕྱིར་རོ། །དེ་
ལྟར་དཔེ་འདི་གསུམ་གྱིས་ནི་དེ་བཞིན་གཤེགས་པ་ཆོས་ཀྱི་སྐུ་སེམས་ཅན་ཐམས་ཅད་ལ་ཁྱབ་པའི་
དབང་དུ་བྱས་ནས་སེམས་ཅན་ཐམས་ཅད་དེ་བཞིན་གཤེགས་པའི་སྙིང་པོ་ཅན་དུ་བསྟན་ཏོ། །གང་
ཞིག་དེ་བཞིན་གཤེགས་པའི་ཆོས་སྐུ་ལས་ཕྱི་རོལ་ཏུ་གྱུར་པའི་སེམས་ཅན་དེ་དག་ནི་འགའ་ཡང་
སེམས་ཅན་གྱི་ཁམས་ན་མེད་དེ་ནམ་མཁའི་ཁམས་ཀྱང་གཟུགས་ལ་ཁྱབ་པ་བཞིན་ནོ། །དེ་སྐད་དུ་
ཡང་། ཇི་ལྟར་ནམ་མཁའ་རྟག་ཏུ་ཀུན་སོང་འདོད། །དེ་བཞིན་འདི་ནི་རྟག་ཏུ་ཀུན་སོང་འདོད། །ཇི་
ལྟར་ནམ་མཁའ་གཟུགས་རྣམས་ཀུན་ཏུ་སོང་། །དེ་བཞིན་འདི་ཡང་སེམས་ཅན་ཚོགས་ཀུན་སོང་། །
ཞེས་མདོ་སྡེ་རྒྱན་དུ་གསུང་ངོ༌། ། དེ་ ན་ ་ ། །
གཉིས་པ་ནི། དེ་བཞིན་ཉིད་འདི་ནི་དཔེ་གསེར་གྱི་གཟུགས་དང་མཚུངས་པར་མདོ་ལས་བརྗོད་
པ་ཡིན་ཏེ་གསེར་རྣམ་འགྱུར་མི་བརྟེན་པ་དང་འོད་གསལ་བ་དང་ལས་སུ་རུང་བ་ལྟར་འདི་ཡང་འདུས་
མ་བྱས་པས་རང་བཞིན་གཞན་དུ་འགྱུར་བ་མེད་པ་དང་རང་བཞིན་གྱིས་དགེ་ཞིང་བཟང་བ་དང་
རང་བཞིན་གྱིས་རྣམ་པར་དག་ཅིང་དྲི་མ་མེད་པའི་ཕྱིར་རོ། །དེས་ན་དཔེ་འདིས་དེ་བཞིན་ཉིད་ལ་
དབྱེར་མེད་པའི་དོན་གྱི་དབང་དུ་བྱས་ནས་དེ་བཞིན་གཤེགས་པའི་དེ་བཞིན་ཉིད་སེམས་ཅན་སྙིང་
པོ་ཡིན་ནོ་ཞེས་བསྟན་ཏོ། །དོན་འདིའི་དབང་དུ་མཛད་ནས། ཡེ་ཤེས་སྣང་བ་རྒྱན་གྱི་མདོར། འཇམ་
དཔལ་དེ་ལ་དེ་བཞིན་གཤེགས་པ་ནི་བདག་གི་ཉེ་བར་ལེན་པའི་གཞི་རྩ་ཡོངས་སུ་མཁྱེན་པས་
བསྲུང་བར་མཛད་དོ། །བདག་རྣམ་པར་དག་པས་སེམས་ཅན་ཐམས་ཅད་རྣམ་པར་དག་པར་
རྟོགས་སོ། །ཞེས་བསྟན་ཏོ་བདག་རྣམ་པར་དག་པ་གང་ཡིན་པ་དང་སེམས་ཅན་ཐམས་ཅད་རྣམ་
པར་དག་པར་གང་ཡིན་པ་འདི་ནི་གཉིས་སུ་མེད་དེ་གཉིས་སུ་བྱར་མེད་དོ་ཞེས་སོ། །དེ་ལ་བདག་
གི་ཉེ་བར་ལེན་པ་ནི་སངས་རྒྱས་ཀྱི་ཁམས་སོ། །བསྲུང་བ་ནི་དེ་ལ་ལོག་རྟོག་སེལ་ཏེ་གནས་པའོ། །
322



ཡེ་ཤེས་རྡོ་རྗེ། ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། པོད་དང་པོ།
རྒྱན་དུ་ཡང༌། ཐམས་ཅད་ལ་ནི་ཁྱད་མེད་ཀྱང༌། །དེ་བཞིན་ཉིད་དག་ལས་གྱུར་པ། །དེ་བཞིན་
གཤེགས་ཉིད་དེའི་ཕྱིར། །འགྲོ་ཀུན་དེའི་སྙིང་པོ་ཅན། །ཞེས་གསུངས་སོ། ། ན་
གསུམ་པ་ལ་གཉིས། རྒྱུའི་དང༌། འབྲས་བུའི་རིགས་ཀྱི་ཆོས་མཐུན་བསྟན་པའོ། །དང་པོ་ནི།
རྒྱུའི་རིགས་རྣམ་པ་གཉིས་པོ་དེ་ནི་གཏེར་རང་བཞིན་དུ་གནས་པ་དང་འབྲས་བུས་ཅན་གྱི་ཤིང་རྐྱེན་
གྱིས་གསེར་དུ་བསྒྲུབས་པ་བཞིན་དུ་ཤེས་པར་བྱ་སྟེ། རིམ་པ་ལྟར་ཐོག་མ་མེད་པའི་དུས་ན་རང་
བཞིན་དུ་གནས་པ་དང༌། རྐྱེན་ཕར་ཕྱིན་དྲུག་གི་དགེ་བ་ཡང་དག་པར་བླངས་པ་སྟེ་བསྒྲུབས་པ་
ལས་མཆོག་ཏུ་གྱུར་པ་ཉིད་དོ། །ཞེས་པའོ། ། ་་་་་་་
གཉིས་པ་ལ་གཉིས། རྒྱུའི་རིགས་ལས་འབྲས་བུའི་རིགས་གང་དང་གང་འགྲུབ་པ། གྲུབ་པ་
འབྲས་བུའི་རིགས་ཀྱི་ཆོས་མཐུན་ནོ། །དང་པོ་ནི། རྒྱུའི་རིགས་འདི་གཉིས་ལས་འབྲས་བུ་སངས་
རྒྱས་ཀྱི་སྐུ་གསུམ་པོ་དག་ཐོབ་པར་འདོད་པ་ཡིན་ནོ། །ཇི་ལྟར་ན་རིགས་དང་པོ་རང་བཞིན་དུ་
གནས་པས་ནི་སྐུ་ནི་དང་པོ་ངོ་བོ་ཉིད་ཀྱི་སྐུ་འཐོབ་སྟེ། དྲི་མ་དང་བྲལ་བ་ནི་དེར་གནས་གྱུར་པའི་
ཕྱིར་རོ། །རིགས་གཉིས་པ་རྒྱས་པའི་རིགས་དེ་ཡིས་ནི་སྐུ་ཕྱི་མ་གཉིས་འཐོབ་སྟེ་ཚོགས་དང་སྨོན་
ལམ་གྱི་དབང་གིས་ཉེ་རིང་གི་གདུལ་བྱ་ལ་སྣང་བའི་སྐུ་འགྲུབ་པའི་ཕྱིར་རོ། །
1: གཉིས་པ་ནི། འབྲས་བུའི་རིགས་ངོ་བོ་ཉིད་ཀྱི་སྐུ་རང་བཞིན་གྱིས་མཛེས་པ་ནི་རང་འབྱུང་གི་
རིན་ཆེན་གྱི་སྐུ་དང་འདྲ་བར་ཤེས་པར་བྱ་སྟེ་རང་བཞིན་གྱིས་ནི་རྒྱུ་རྐྱེན་གྱིས་བྱས་པ་མིན་པའི་ཕྱིར་
དང་སྟོབས་སོགས་ཡོན་ཏན་རིན་ཆེན་རྣམས་ཀྱིས་གཏེར་ཡིན་པའི་ཕྱིར་རོ། །ཆོས་ལ་རྫོགས་པར་
ལོངས་སྤྱོད་པའི་སྐུ་ནི་འཁོར་ལོ་བསྒྱུར་བའི་རྒྱལ་པོ་བཞིན་ཏེ་ཐེག་ཆེན་གྱི་ཆོས་ཆེན་པོའི་རྒྱལ་སྲིད་
ཀྱི་འབྱོར་པ་ཆེན་པོ་དང་ལྡན་པའི་ཕྱིར་རོ། །སྤྲུལ་བའི་སྐུ་ནི་གསེར་གྱིས་བྱས་པའི་གཟུགས་བརྙན་
ལྟ་བུའང་སྟེ་ཡེ་ཤེས་ཀྱི་ནུས་པ་ལས་གཟུགས་བརྙན་གྱིས་ནི་རང་བཞིན་དུ་ཤར་བའི་ཕྱིར་རོ། །དེ་
ལྟར་དཔེ་ལྔས་ནི་སངས་རྒྱས་ཀྱི་སྐུ་རྣམ་པ་གསུམ་བསྐྱེད་པའི་རིགས་ཡོད་པའི་དབང་དུ་བྱས་ཏེ་དེ་
བཞིན་གཤེགས་པའི་ཁམས་སེམས་ཅན་ཐམས་ཅད་ཀྱི་སྙིང་པོར་བསྟན་ཏོ། །དེ་ལ་སྐུ་གསུམ་ནི་དེ་
བཞིན་གཤེགས་པ་ཡིན་ལ་ཁམས་ནི་དེའི་རྒྱུའི་དོན་ཏོ། །དེ་སྐད་དུ་ཡང༌། རྒྱན་སྟུག་པོ་བཀོད་པའི་
མདོར། ཐོག་མ་མེད་པ་དུས་ཀྱི་ཁམས། །ཆོས་རྣམས་ཀུན་གྱི་གནས་ཡིན་ཏེ། །དེ་ཡོད་པས་ན་འགྲོ་
323



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ། །
ཀུན་དང༌། །མྱ་ངན་འདས་པའང་ཐོབ་པ་ཡིན། །ཞེས་གསུངས་སོ། །དེ་ལ་ཇི་ལྟར་ན་ཐོག་མ་མེད་
པའི་དུས་ཅན་ཡིན་ཞེ་ན། དེ་བཞིན་གཤེགས་པའི་སྙིང་པོ་ཉིད་ཀྱི་དབང་དུ་མཛད་ནས་སྔོན་གྱི་
མཐའ་མི་དམིགས་སོ་ཞེས་བསྟན་ཅིང་བཞག་པ་གང་ཡིན་པའོ། །ཁམས་ཞེས་བྱ་བ་ནི་ཇི་སྐད་དུ་
བཅོམ་ལྡན་འདས་དེ་བཞིན་གཤེགས་པའི་སྙིང་པོ་གང་ལགས་པ་འདི་ནི་འཇིག་རྟེན་ལས་འདས་
པའི་ཆོས་ཀྱི་སྙིང་པོ་རང་བཞིན་གྱིས་ཡོངས་སུ་དག་པའི་ཆོས་ཀྱི་སྙིང་པོ་ཞེས་གསུངས་པའོ། །ཆོས་
རྣམས་ཀུན་གྱིས་གནས་ཡིན་ཏེ། །ཞེས་བྱ་བ་ནི་ཇི་སྐད་དུ། བཅོམ་ལྡན་འདས་དེའི་སླད་དུ་དེ་བཞིན་
གཤེགས་པའི་སྙིང་པོ་ནི་འབྲེལ་པ་རྣམ་པར་དབྱེ་བ་མེད་པ་བྲལ་མི་ཤེས་པ་འདུས་མ་བྱས་པའི་ཆོས་
རྣམས་ཀྱི་གནས་དང་གཞི་དང་རྟེན་ལགས་ལ། བཅོམ་ལྡན་འདས་དེ་བཞིན་གཤེགས་པའི་སྙིང་པོ་
ནི་མ་འབྲེལ་པ་རྣམ་པར་དབྱེ་བ་དང་བཅས་པའི་ཆོས་བྲལ་ཤེས་པ་འདུས་བྱས་ཀྱི་ཆོས་རྣམས་
ཀྱི་ཡང་གནས་དང་གཞི་དང་རྟེན་ལགས་སོ་ཞེས་གསུངས་སོ། །དེ་ཡོད་ན་ནི་འགྲོ་ཀུན་དང་ཞེས་བྱ་
བ་ནི་ཇི་སྐད་དུ། བཅོམ་ལྡན་འདས་དེ་བཞིན་གཤེགས་པའི་སྙིང་པོས་མཆིས་ན་དེ་ལ་འཁོར་བ་
ཞེས་ཚིག་གིས་བཏགས་པ་ལགས་སོ་ཞེས་གསུངས་པའོ། །མྱ་ངན་ལས་འདས་པའང་ཐོབ་པར་
འགྱུར་ཞེས་བྱ་བ་ནི་ཇི་སྐད་དུ། བཅོམ་ལྡན་འདས་གལ་ཏེ་དེ་བཞིན་གཤེགས་པའི་སྙིང་པོ་མ་
མཆིས་ན་སྡུག་བསྔལ་ལ་ཡང་ཡིད་འབྱུང་བར་མི་འགྱུར་ཞིང༌། མྱ་ངན་ལས་འདས་ལ་ཡང་འདོད་
པ་དང་དོན་དུ་གཉེར་བ་དང་སྨོན་པར་མི་འགྱུར་རོ་ཞེས་རྒྱས་པར་གསུངས་པའོ། །ལུང་གི་དུམ་བུ་
ལྔ་ནི་དཔལ་ཕྲེང་གི་མདོར་གསུངས་པའོ། །
གསུམ་པ་ཁམས་རྟོགས་པའི་ཡུན་ངོས་བཟུང་བ་ནི། ཆོས་ཀྱི་སྐུ་ལྟར་རྒྱ་ཆེ་བ་དེ་བཞིན་གཤེགས་
པ་དང་དབྱེར་མེད་པའི་མཚན་ཉིད་ཀྱི་ངེས་པའི་རིགས་ཀྱི་རང་བཞིན་དེ་བཞིན་གཤེགས་པའི་སྙིང་
པོ་དེ་ཡང་ཐམས་ཅད་ཀྱི་ཚེ་ཐམས་ཅད་ལ་ཁྱད་པར་མེད་པའི་ཚུལ་དུ་ཡོད་དེ་ཞེས་བྱ་བ་ནི་ཆོས་ཉིད་
ཚད་མར་བྱས་ནས་བལྟ་བར་བྱ་སྟེ། ཇི་སྐད་དུ་རིགས་ཀྱི་བུ་འདི་ནི་ཆོས་རྣམས་ཀྱི་ཆོས་ཉིད་དེ་དེ་
བཞིན་གཤེགས་པ་རྣམས་བྱུང་ཡང་རུང་སྟེ་སེམས་ཅན་འདི་དག་ནི་རྟག་ཏུ་དེ་བཞིན་གཤེགས་པའི་
སྙིང་པོ་ཅན་ནོ་ཞེས་གསུངས་སོ་ཞེས་འགྲེལ་པར་འབྱུང་སྟེ། དེའི་དོན་དེ་བཞིན་གཤེགས་པའི་སྙིང་
པོ་ཐམས་ཅད་ལ་ཁྱབ་པ་ནི་མེའི་ཚ་བ་ལྟར་ཆོས་ཉིད་ཀྱི་རིགས་པས་གྲུབ་པོ་ཞེས་པའོ། །དེས་ན་དེ་
324



ཡེ་ཤེས་རྡོ་རྗེ། ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། པོད་དང་པོ།
ནི་བསམ་པར་མི་བྱ་རྣམ་པར་བརྟགས་པར་མི་བྱ་ལྷག་པར་མོས་པར་བྱ་བ་འབའ་ཞིག་ཏུ་ཟད་དོ་
ཞེས་ཀྱང་གསུང་སྟེ། བསྟོད་པ་དག་ལས། རྣམ་གྲོལ་ནང་ན་མི་གཡོ་དང་། ། ཤེས་རབ་ནང་ན་ཀུན་
མཁྱེན་དང༌། །རིགས་པའི་ནང་ན་ཆོས་ཉིད་ལྟར། །ཞེས་གསུངས་པས་ཆོས་ཉིད་ ཀྱི་རིགས་པས་
གྲུབ་པ་ལ་ནི་ཅུང་ཟད་ཀྱང་རང་གི་རིགས་པ་དང་གཞན་གྱི་སྒྲ་ལ་བརྟེན་ནས་བརྟགས་པ་དང་དཔྱད་
པར་མི་བྱ་ཞེས་རྗེས་སུ་གདམས་པའོ། །དཔལ་ཕྲེང་གི་མདོར་ཡང་། ལྷ་མོ་དཔལ་ཕྲེང་གིས་གསོལ་པ།
རིགས་ཀྱི་བུའམ་རིགས་ཀྱི་བུ་མོ་རྣམ་པ་གསུམ་གྱིས་ཆོས་ཟབ་མོ་དག་ལ་བདག་ཉིད་སྨད་པ་དང་
སྨྲས་པ་སྤངས་ནས་ཡོན་ཏན་མང་པོ་བསྐྱེད་དེ་ཐེག་པ་ཆེན་པོའི་ལམ་དུ་ཡང་དག་པར་འཇུག་པར་
འགྱུར་བ་ལགས་སོ། །གསུམ་གང་ཞེ་ན་རིགས་ཀྱི་བུའམ་རིགས་ཀྱི་བུ་མོ་གང་དག་རང་ཉིད་ཆོས་
ཟབ་མོ་ཤེས་པའི་རིག་པ་དང་ལྡན་པ་དང་། ཆོས་ཀྱི་རྗེས་སུ་འབྲང་བའི་ཤེས་པ་དང་ལྡན་པ་དང༌།
ཆོས་ཟབ་མོ་དག་ཁོང་དུ་ཆུད་པར་མ་གྱུར་ན་ཡང་འདི་དག་ནི་བདག་གི་ཁོང་དུ་ཆུད་པར་བགྱིད་
པའི་སྤྱོད་ཡུལ་མ་ལགས་ཀྱི། འདི་ནི་དེ་བཞིན་གཤེགས་པ་ཉག་གཅིག་མཁྱེན་པར་བས་སོ་ཞེས་དེ་
བཞིན་གཤེགས་པ་ལ་སེམས་རྣམ་པར་གཏོང་བར་བགྱིད་པ་དག་ལགས་སོ་ཞེས་གསུངས་སོ། །
བདེ་མཆོག་རྩ་རྒྱུད་དུ་ཡང་། ཟབ་མོའི་ཆོས་ནི་སྟོན་པ་ལ། །གལ་ཏེ་མོས་པར་མ་གྱུར་ཀྱང༌། །སྨད་
པ་དག་ཏུ་མི་བྱ་སྟེ། །ཆོས་ཉིད་བསམ་མི་ཁྱབ་དྲན་བྱ། ། ཞེས་གསུངས་སོ། །དེས་ན་རང་འབྱུང་
སངས་རྒྱས་རྣམས་ཀྱིས་དོན་དམ་བདེ་གཤེགས་སྙིང་པོ་ནི་སོ་སྐྱེ་དང་ཉན་རང་དང་ཐེག་པ་ལ་གསར་
དུ་ཞུགས་པའི་བྱང་ཆུབ་སེམས་དཔའ་རྣམས་ཀྱིས་དེ་བཞིན་གཤེགས་པའི་ངེས་པའི་དོན་གྱི་གསུང་
རབ་ལ་དད་པ་ཡིད་ཆེས་པ་ཉིད་ཀྱི་སྒོ་ནས་སོ་རྟོགས་པར་བྱ་བ་ཡིན་གྱི་མངོན་སུམ་དུ་མཐོང་བར་བྱ་
བ་མ་ཡིན་ཏེ། དེ་དག་ལ་དེ་མཐོང་བའི་མིག་དང་མི་ལྡན་པའི་ཕྱིར་རོ། །དཔེར་ན་ཉི་མའི་དཀྱིལ་ །
འཁོར་འོད་འབར་བ་དང་བཅས་པ་མདུན་ན་ཡོད་ཀྱང་དེ་ལ་ལྟ་བའི་མིག་མེད་པ་རྣམས་ཀྱིས་ནི་
མཐོང་བ་མེད་པ་བཞིན་ནོ། །དེ་སྐད་དུ་ཡང་དཔལ་ཕྲེང་གི་མདོར། བཅོམ་ལྡན་འདས་དེ་བཞིན་
གཤེགས་པའི་སྙིང་པོ་འདི་ནི་འཇིག་ཚོགས་ལ་ལྟ་བར་ལྟུང་བ་རྣམས་དང་ཕྱིན་ཅི་ལོག་ལ་མངོན་
པར་དགའ་བ་རྣམས་དང་སྟོང་པ་ཉིད་ལ་སེམས་རྣམ་པར་གཡེངས་པ་རྣམས་ཀྱི་སྤྱོད་ཡུལ་མ་
ལགས་སོ་ཞེས་གསུངས་པའོ། །དེ་ལ་འཇིག་ལྟར་ལྟུང་བ་ནི་སོ་སྐྱེ་རྣམས་ཏེ་དེ་དག་ནི་ཟག་བཅས་
325



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
ཀྱི་ཕུང་པོ་ལ་ང་དང་ང་ཡིད་འཛིན་པས་ཕུང་པོ་དང་བྲལ་བ་ཟག་པ་མེད་པའི་དབྱིངས་དེ་བཞིན་
གཤེགས་ པའི་ སྙིང་པོ་མི་རྟོགས་པའི་ ཕྱིར་ རོ། །ཕྱིན་ཅི་ལོག་ལ་མངོན་པར་ དགའ་བ་ནི་ ཉན་
རང་སྟེ་དེ་དག་ཀྱང་དེ་བཞིན་གཤེགས་པའི་སྙིང་པོ་གཙང་བདག་བདེ་དང་རྟག་པར་སྒོམ་པར་བྱ་བ་
ལ་བཟློག་ནས་མི་རྟག་སྡུག་བསྔལ་བདག་མེད་མི་གཙང་བར་སྒོམ་པ་ལ་དགའ་བའི་ཕྱིར་རོ། །འདི་
ནི་སྔར་ཡང་བཤད་ལ་མྱ་ངན་འདས་མདོར་ཡང་རྫིང་ལ་ནོར་བུ་ཚོལ་བའི་དཔེས་རྒྱས་པར་གསུངས་
ཏེ་འགྲེལ་པར་བལྟའོ། །སྟོང་པ་ཉིད་ལ་སེམས་རྣམ་པར་གཡེངས་བ་ནི་ཐེག་པ་ལ་གསར་དུ་ཞུགས་
པའི་བྱང་ཆུབ་སེམས་དཔའ་དངོས་པོ་ཞིག་པའི་སྟོང་པའམ་སྟོང་པ་ཉིད་གཟུགས་སོགས་ལས་ཐ་
དད་པའི་དངོས་པོར་ལྟ་བ་སྟེ་འཆད་པར་འགྱུར་བ་ལྟར་གྱི་སྒྲོ་སྐུར་དང་བྲལ་བའི་སྟོང་ཉིད་ལ་སེམས་
མི་གནས་པ་རྣམས་སོ་ཞེས་འགྲེལ་པར་འབྱུང་ངོ༌། །དེ་ལྟར་ན་དེ་བཞིན་གཤེགས་པའི་སྙིང་པོ་གང་
གིས་མཐོང་ན་རྒྱལ་སྲས་འཕགས་པ་རྣམས་ཀྱིས་ཕྱོགས་གཅིག་ཙམ་དང་སངས་རྒྱས་རྣམས་ཀྱི་མ་
ལུས་པར་གསལ་བར་གཟིགས་ཏེ། མདོ་ལས། སྤྲིན་མཐོང་མཁའ་ལ་ཉི་བཞིན་འདིར་ཁྱོད་ཕྱོགས་
གཅིག་བློ་གྲོས་ཅན། །བློ་མིག་དག་པའི་འཕགས་རྣམས་ཀྱིས་ཀྱང་ཐམས་ཅད་མཐོང་མ་ལགས། །
བཅོམ་ལྡན་འདས་ཁྱོད་ཆོས་སྐུ་གང་དག་བློ་གྲོས་མཐའ་ཡས་པས། །ཤེས་བྱ་མཐའ་མེད་མཁའ་
དབྱིངས་ཁྱབ་པ་དེ་དག་གིས་ཀུན་མཐོང་། །ཞེས་གསུངས་སོ། །
བཞི་པ་ཁམས་བསལ་བཞག་དང་བྲལ་བའི་ཚུལ་ལ་གཉིས། ངོ་བོ་ངོས་བཟུང་སྟེ་ཡིན་ལུགས་
བསྟན། དེ་ལ་རྩོད་པ་སྤངས་ཏེ་མཐའ་བྲལ་གཏན་ལ་དབབ་པའོ། །དང་པོ་ནི། སྤྱིར་ཆོས་ཐམས་
ཅད་ལ་དཔྱད་བཟོད་ཀྱི་དངོས་པོ་གང་ཡང་མེད་པས་སྒྱུ་མ་དང་རྨི་ལམ་ལྟར་རང་བཞིན་མེད་པ་ཡིན་
ལ༑ དེའི་ཕྱིར་འཁོར་བ་དང་མྱ་ངན་ལས་འདས་པའི་ཆོས་གང་ལ་ཡང་བསལ་བར་བྱ་བ་དང་བཞག་
པར་བྱ་བའི་ཆོས་གྲུབ་གྲུབ་པ་ནི་ཅུང་ཟད་ཀྱང་མེད་དེ། སྤྱོད་འཇུག་ལས། དེ་ལྟར་སྟོང་པའི་ཆོས་
རྣམས་ལ། །ཐོབ་པ་ཅི་ཡོད་ཤོར་ཅི་ཡོད། །ཅེས་གསུངས་པ་ལྟར་རོ། །ཁྱད་པར་དུ་རང་བཞིན་གྱིས་
ཡོངས་སུ་དག་པའི་ཁམས་འདི་ལ་གསལ་བར་བྱ་བ་ཀུན་ནས་ཉོན་མོངས་པའི་མཚན་མ་ནི་ཅི་ཡང་
མེད་དེ། གློ་བུར་གྱི་དྲི་མ་དང་རང་བཞིན་གྱིས་བྲལ་བ་ནི་འདིའི་རང་བཞིན་ཡིན་པའི་ཕྱིར་རོ། །རྣམ་
པར་བྱང་བའི་མཚན་མ་གསར་དུ་བཞག་པ་སྟེ་བསྣན་པར་བྱ་དགོས་པའང་ཅུང་ཟད་མེད་དོ། །རྣམ་
326



ཡེ་ཤེས་རྡོ་རྗེ།
ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། པོད་དང་པོ།
པར་དབྱེ་བ་མེད་པའི་ཆོས་ཉིད་ནི་འདིའི་རང་བཞིན་ཡིན་པའི་ཕྱིར་རོ། །དེ་ལྟ་བུའི་ཡང་དག་པའི་
དོན་ཉིད་ལ་ཡང་དག་པར་ཏེ་ཕྱིན་ཅི་མ་ལོག་པར་ལྟ་བ་ནི་ལམ་ཡིན་ལ། དེ་ལ་བརྟེན་ནས་བསྒོམ་
བྱ་ཡང་དག་པའི་དོན་མངོན་སུམ་དུ་མཐོང་ནས་གནས་སྐབས་མཐོང་སྤངས་དང་མཐར་ཐུག་དྲི་མ་
མ་ལུས་པ་ལས་རྣམ་པར་གྲོལ་བ་ནི་འབྲས་བུའོ། །
གཉིས་པ་ནི། གལ་ཏེ་ཁམས་ནི་ཅི་ཡང་མེད་པའི་སྟོང་པ་ཙམ་མིན་ནམ་བཞག་མེད་དུ་ཅི་ལྟར་
རུང་ཞེ་ན་ཁམས་ནི་ཆོས་ཅན། དེ་ལྟར་མིན་ཏེ། རྣམ་པར་དབྱེ་བ་དང་བཅས་པ་སྟེ་འབྲལ་དུ་རུང་
བའི་མཚན་ཉིད་ཅན་གློ་བུར་གྱི་དྲི་མ་ཀུན་རྫོབ་པ་དེ་དག་གིས་སྟོང་པ་ཡིན་གྱི་རྣམ་དབྱེ་མེད་པ་སྟེ་
འབྲལ་དུ་མི་རུང་པའི་མཚན་ཉིད་སྟེ་རང་བཞིན་ཅན་གྱི་བླ་ན་མེད་པའི་ཡོན་ཏན་གྱི་ཆོས་རྣམས་ཀྱིས་
སྟོང་པ་ནི་མ་ཡིན་པའི་ཕྱིར་རོ། །དཔལ་ཕྲེང་གི་མདོར་ཡང་། དེ་བཞིན་གཤེགས་པའི་སྙིང་པོ་ནི་
རྣམ་པར་དབྱེ་བ་ཡོད་པ་བྲལ་ཤེས་པ་ཉོན་མོངས་པའི་སྦུབས་ཐམས་ཅད་ཀྱིས་ནི་སྟོང་པ་ཡིན་ལ།
རྣམ་པར་དབྱེ་བ་མེད་པའི་བྲལ་མི་ཤེས་པ་བསམ་གྱིས་མི་ཁྱབ་པའི་སངས་རྒྱས་ཀྱི་ཆོས་གང་གའི་
ཀླུང་གི་བྱེ་མ་སྙེད་ལས་འདས་པས་ནི་མི་སྟོང་ངོ་ཞེས་གསུངས་སོ། །དེ་ལྟར་རྩོད་སྤང་དུ་སྦྱར་བ་ནི་
གིའི་ནུས་པ་དཔྱད་པར་བྱའོ། །འདིས་ནི་སྟོང་པ་ཉིད་ཀྱི་མཚན་ཉིད་ཕྱིན་ཅི་མ་ལོག་པར་བསྟན་ཏེ།
སྒྲོ་འདོགས་པ་དང་སྐུར་པ་འདེབས་པའི་མཐའ་དང་བྲལ་བའི་ཚུལ་ཇི་ལྟར་ཡིན་པ་སྟོན་པའི་ཕྱིར་
རོ༑ ༑དེ་སྐད་དུ་ཡང་། འགྲེལ་པར་དེ་ལྟར་ན་གང་ཞིག་གང་ན་མེད་པ་དེ་ནི་དེས་སྟོང་ངོ་ཞེས་ཡང་
དག་པར་རྗེས་སུ་མཐོང་ལ། གང་ཞིག་དེ་ལས་ལྷག་མར་གྱུར་པ་དེ་ནི་དེ་ལ་རྟག་པར་ཡོད་དེ་ཞེས་
ཡང་དག་པ་ཇི་ལྟ་བ་བཞིན་དུ་ཤེས་སོ། །ཞེས་དང་། བྱང་སར། ཇི་ལྟར་ན་སྟོང་པ་ཉིད་ལ་ལོག་པར་
ཟིན་པ་ཡིན་ཞེ་ན། དགེ་སྦྱོང་བྲམ་ཟེའི་གང་ལ་ལ་གང་གིས་སྟོང་པ་ཉིད་དེ་ཡང་མི་འདོད་ལ། གང་
གིས་གང་སྟོང་པ་དེ་ཡང་མི་འདོད་པ་དེ་ལྟ་བུ་འདི་ནི་སྟོང་པ་ཉིད་ལ་ལོག་པར་ཟིན་པ་ཞེས་བྱའོ། །
དེ་ཅིའི་ཕྱིར་ཞེ་ན། གང་གིས་སྟོང་པ་དེ་མེད་པ་དང་གང་སྟོང་པ་དེ་ཡོད་པའི་སྟོང་པ་ཉིད་ནི་རིགས་
པའི་ཕྱིར་རོ། །ཐམས་ཅད་མེད་ན་ནི་གང་དུ་ཅི་ཞིག་གང་གིས་སྟོང་པར་འགྱུར་ཏེ། དེས་དེ་ཉིད་དུ་
སྟོང་པ་ཉིད་དུ་འགྱུར་དུ་ནི་མི་རུང་ངོ༌། །དེ་བས་ན་དེ་ལྟ་བུ་ནི་སྟོང་པ་ཉིད་ལ་ལོག་པར་ཟིན་པ་ཡིན་
ནོ༑ ༑ཇི་ལྟར་ན་སྟོང་པ་ཉིད་ལ་ལེགས་པར་ཟིན་པ་ཡིན་ཞེ་ན། གང་གི་ཕྱིར་གང་ལ་མེད་པ་དེ་ནི་དེས་
327



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
སྟོང་པར་ཡང་དག་པར་མཐོང་ལ། དེ་ལས་ལྷག་མ་གང་ཡིན་པ་དེ་ནི་འདི་ལ་ཡང་དག་པར་ཡོད་དོ་
ཞེས་ཡང་དག་པ་ཇི་ལྟ་བ་བཞིན་དུ་རབ་ཏུ་ཤེས་པ་དེ་ནི་སྟོང་པ་ཉིད་ལ་ཡང་དག་པ་ཇི་ལྟ་བ་བཞིན་
དུ་ཕྱིན་ཅི་མ་ལོག་པར་ཞུགས་པ་ཞེས་བྱའོ་ཞེས་སོགས་གསུང་ངོ༌། །དེ་ལྟ་བུའི་ཆོས་ཉིད་ཟབ་མོའི་
ཚུལ་རྟོགས་པ་ནི་དེ་བཞིན་གཤེགས་པའི་སྙིང་པོའི་ཡེ་ཤེས་སམ་སྟོང་པ་ཉིད་ཀྱི་ཡེ་ཤེས་ཞེས་བྱ་ལ།
དེ་མེད་པར་དབྱིངས་རྟོགས་མི་ནུས་ཤིང་། དེ་ལས་ཕྱི་རོལ་ཏུ་གཡེང་བ་ནི་སྟོང་ཉིད་ལ་སེམས་རྣམ་
པར་གཡེང་བའོ། །དེས་ན་དེ་བཞིན་གཤེགས་པའི་སྙིང་པོ་ནི་འཇིག་ཚོགས་ལ་ལྟ་བར་ལྷུང་བ་རྣམས་
ཀྱི་ཡུལ་མིན་ཏེ་ཆོས་སྐུའི་སྙིང་པོ་ཡིན་པས་སོ། །ཁྱབ་སྟེ་དེ་ནི་ལྟ་བའི་གཉེན་པོ་ཡིན་པའི་ཕྱིར་རོ། །
ཕྱིན་ཅི་ལོག་ལ་མངོན་པར་དགའ་བ་རྣམས་ཀྱི་འང་ཡུལ་མིན་ཏེ་འཇིག་རྟེན་ལས་འདས་པའི་སྙིང་
པོ་ཡིན་པའི་ཕྱིར་རོ། །ཁྱབ་སྟེ་དེ་ནི་མི་རྟག་སྡུག་བསྔལ་སོགས་འཇིག་རྟེན་པའི་ཆོས་ཀྱི་གཉེན་པོར་
སྟོན་པའི་ཕྱིར་རོ། །སྟོང་པ་ཉིད་ལས་སེམས་གཡེངས་པ་རྣམས་ཀྱི་འང་ཡུལ་མིན་ཏེ་ཡོངས་སུ་དག་
པའི་ཆོས་ཀྱི་སྙིང་པོ་ཡིན་པས་སོ། །ཁྱབ་སྟེ་དེ་ནི་གློ་བུར་གྱི་དྲི་མས་སྟོང་པའི་རང་བཞིན་ཡིན་པའི་
ཕྱིར་རོ། །ཞེས་སོགས་འགྲེལ་པའི་དོན་ནོ། །
སྟོང་ཉིད་མཐའ་དང་བྲལ་བའི་ཚུལ། །
རྒྱལ་བ་སྲས་བཅས་དེ་ལྟར་བཞེད། །དེ་ བ ས་ན་དེ་
དེ་དག་རྗེས་འཇུག་ཁོ་བོས་ཀྱང་། །
རང་བཟོ་མེད་པར་ཕྱོགས་ཙམ་སྨྲས། །
ད་ནི་ལྔ་པ་ཁམས་དེ་བསྟན་པའི་དགོས་པ་ལ་གཉིས། མདོར་བསྟན་དང་། རྒྱས་བཤད་དོ། །
དང་པོ་ལ་དྲི་བ་དང་ལན་གཉིས་ལས། དང༌པོ་ནི་གསུངས་ཞེས་དྲང་། གང་དུ་ན་རྒྱལ་བའི་ཡུམ་
ལ་སོགས་པ་བཀའ་བར་པའི་མདོ་དེ་དང་དེར་སྟེ་སྣ་ཚོགས་པ་རྣམས་སུའོ། །ཇི་ལྟར་ན་ཤེས་བྱ་
ཐམས་ཅད་སྤྲིན་དང་རྨི་ལམ་དང་སྒྱུ་མ་བཞིན་དུ་རྣམ་པ་ཀུན་ཏུ་སྟེ་ཐམས་ཅད་དུ་སྟོང་པ་སྟེ་མེད་
པའོ། །ཞེས་པའི་ཚུལ་གྱིས་སོ། །དེ་ལྟར་བཤད་ནས་སླར་ཡང་ཐ་མ་འདིར་སེམས་ཅན་ཐམས་ཅད་
ལ་སངས་རྒྱས་ཀྱི་སྙིང་པོ་གདོད་མ་ནས་ཡོད་དོ་ཞེས་རྒྱ་བ་རྣམས་ཀྱིས་ཅི་སྟེ་དགོས་པ་ཅིའི་ཕྱིར་དུ་
གསུངས་ཤིང་སྔ་ཕྱི་འགལ་བར་གྱུར་པ་མིན་ནམ་ཅེ་ན་གཉིས་པ་ནི་གསུངས་ཞེས་དྲང་ངོ༌། ། གང་
328



ཡེ་ཤེས་རྡོ་རྗེ། ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། པོད་དང་པོ།
ན་སྙིང་པོ་ཡོད་པར་རོ། །ཅེས་ཁ་བསྐང་ངོ༌། །གང་གི་ཕྱིར་ན་སྐྱོན་ནམ་ཉེས་པ་ལྔ་པོ་གང་ཟག་གང་
དག་ལ་ཤས་ཆེར་ཡོད་པའི་གང་ཟག་དེ་དག་གི་ཉེས་པ་དེ་སྤང་པའི་དོན་དུའོ། །ལྔ་གང་ཞེ་ན་བདག་
ལྟ་བུས་བྱང་ཆུབ་ག་ལ་ཞིག་འཐོབ་ཅེས་སེམས་ཞུམ་པ་དང༌། སེམས་ཅན་དམན་པ་ལ་མི་གུས་ཤིང་
བརྙས་པ་དང་། ཡང་དག་པ་མིན་པ་དྲི་མ་རྣམས་རང་བཞིན་པར་བདེན་པར་འཛིན་པ་དང༌། ཡང་དག་
པའི་ཆོས་ཡོད་པ་ལ་མེད་ཅེས་སྐུར་པ་དང་། བདག་ལ་ལྷག་པར་ཆགས་པའི་ཉེས་པ་རྣམས་སོ། །དེ་
ལྟར་ན་མདོར་བསྟན་དུ་དགོས་པ་གཙོ་བོར་བསྟན་ལ་འགལ་སྤང་འོག་ཏུ་མཛད་དོ། ། །
གཉིས་པ་ལ་གཉིས། སྤྱིའི་དོན་དང་། གཞུང་གི་དོན་ནོ། །དང་པོ་ལ་གཉིས། འཁོར་ལོ་གསུམ་
གྱི་རྣམ་བཞག་སྤྱིར་བསྟན། བྱེ་བྲག་ཁམས་བསྟན་པའི་དགོས་པ་ངོས་འཛིན་པའོ། །
དང་པོ་ལ་གསུམ། གསུམ་པོ་སོ་སོའི་ཁྱད་པར། དྲང་དོན་དང་ངེས་དོན་ངོས་བཟུང་། བཤད་
པའི་གོ་རིམ་བསྟན་པའོ། །
དང་པོ་ནི། དེ་བཞིན་གཤེགས་པའི་ཐུགས་རྗེ་ཆེན་པོ་བསྟན་པའི་མདོར། རིགས་ཀྱི་བུ་འདི་ལྟ་
སྟེ་དཔེར་ན་ནོར་བུ་མཁན་མཁས་པ་ནོར་བུ་སྦྱོང་བའི་ཚུལ་ལེགས་པར་ཤེས་པ་དེས་ནོར་བུ་རིན་པོ་
ཆེའི་རིགས་ནས་ཡོངས་སུ་མ་དག་པའི་ནོར་བུ་རིན་པོ་ཆེ་བླངས་ཏེ་ལན་ཚྭའི་ཆུ་རྣོན་པོས་སྦྱང་ནས་
སྐྱའི་རེ་བའི་ཡོངས་སུ་སྦྱོང་བས་ཡོངས་སུ་སྦྱོང་བར་བྱེད་དོ། །དེ་ཙམ་གྱིས་བརྩོན་པ་འདོར་བ་ཡང་
མ་ཡིན་ཏེ་དེའི་འོག་ཏུ་ཟས་ཀྱི་ཁུ་བ། རྣོན་པོས་སྤངས་ནས་བལ་གྱི་ལ་བའི་ཡོངས་སུ་སྦྱང་བས་ཡོངས་
སུ་སྦྱོང་བར་བྱེད་དོ། །དེ་ཙམ་གྱིས་བརྩོན་པར་འདོར་བ་ཡང་མ་ཡིན་ཏེ་དེའི་འོག་ཏུ། སྨན་ཆེན་པོའི་
ཁུ་བ་ལ་ཡང་སྦྱང་ནས་རས་སྲབ་མོ་ཡོངས་སུ་སྦྱང་བས་ཡོངས་སུ་སྦྱོང་བར་བྱེད་དོ། །ཡོངས་སུ་སྦྱངས་
ཏེ་དྲི་མ་དང་བྲལ་བ་ནི་བེ་དུརྱའི་རིགས་ཆེན་པོ་ཞེས་བརྗོད་དོ། །རིགས་ཀྱི་བུ་དེ་བཞིན་དུ་དེ་བཞིན་
གཤེགས་པ་ཡང་ཡོངས་སུ་མ་དག་པའི་སེམས་ཅན་གྱི་ཁམས་མཁྱེན་པས་མི་རྟག་པ་དང་སྡུག་
བསྔལ་བ་དང་། བདག་མེད་པ་དང་མི་གཙང་བ་ལ་ཡིད་འབྱུང་བའི་གཏམ་གྱིས་འཁོར་བ་ལ་དགའ་
བའི་སེམས་ཅན་ལ་སྐྱོ་བ་བསྐྱེད་པར་མཛད་དེ། འཕགས་པའི་ཆོས་འདུལ་བ་ལ་འཛུད་པར་མཛད་
དོ་དེ་ཙམ་གྱིས་དེ་བཞིན་གཤེགས་པས་བརྩོན་པར་འདོར་བ་ཡང་མ་ཡིན་ཏེ་དེའི་འོག་ཏུ་སྟོང་པ་
ཉིད་དང་མཚན་མ་མེད་པ་དང་སྨོན་པ་མེད་པའི་གཏམ་གྱིས་དེ་བཞིན་གཤེགས་པའི་ཚུལ་རྟོགས་
329



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
པར་མཛད་དོ། །དེ་ཙམ་གྱིས་དེ་བཞིན་གཤེགས་པས་བརྩོན་པར་འདོར་བ་མ་ཡིན་ཏེ། དེའི་འོག་ཏུ་
ཕྱིར་མི་ལྡོག་པའི་ཆོས་ཀྱི་འཁོར་ལོའི་གཏམ་འཁོར་གསུམ་ཡོངས་སུ་དག་པའི་གཏམ་གྱིས་རང་
བཞིན་སྣ་ཚོགས་ཀྱི་རྒྱུ་ཅན་གྱི་སེམས་ཅན་དེ་དག་དེ་བཞིན་གཤེགས་པའི་ཡུལ་ལ་འཛུད་པར་
མཛད་དོ། །ཞུགས་པར་གྱུར་ཅིང་དེ་བཞིན་གཤེགས་པའི་ཆོས་ཉིད་རྟོགས་ན་ནི་བླ་ན་མེད་པའི་ཡོན་
གནས་ཞེས་བརྗོད་དོ། །ཞེས་གསུངས་ཏེ། དེ་ལ་ལན་ཚ་སོགས་སྦྱོང་བྱེད་གསུམ་ནི་རིམ་པ་ལྟར་རྒྱ་
ཚ་དང་ཉ་ཁུ་དང་དངུལ་ཆུའོ་ཞེས་ལོ་ཚ་བ་དང་ཕྱ་བས་བཞེད་ལ། པ་ཚབ་ལོ་ཙྪས་ནི་བ་ཚ་དང་འབྲས་
བུ་གསུམ་དང་མུ་ཟི་ལ་བཞེད་ཅེས་གྲག་གོ །ཕྱིར་མི་ལྡོག་པ་ནི་ཞུགས་ནས་སྤང་བར་བྱ་བ་མ་ཡིན་
པ་དང་དེའི་དོན་ལས་གཞན་དུ་དྲང་བར་བྱར་མེད་པས་ན་ངེས་པའི་དོན་ཏོ། །འཁོར་གསུམ་དག་པ་
ནི་མདོ་དེ་ཉིད་ལས། འཁོར་གསུམ་ཡོངས་སུ་དག་པ་གང་ཞེ་ན། འདས་པ་ལ་སེམས་མི་འཇུག མ་
འོངས་པ་ལ་རྣམ་པར་ཤེས་པ་མི་འཇུག ད་ལྟར་བྱུང་བ་ཡིད་ལ་བྱེད་པ་མི་འཇུག་པའོ། །དེ་སེམས་
དང་ཡིད་དང་རྣམ་པར་ཤེས་པ་ལ་མི་གནས་པས་འདས་པ་མི་རྟོག མ་འོངས་པ་ལ་མི་སེམས། དེ་
ལྟར་བྱུང་བ་ལ་མི་སྤྲོའོ་ཞེས་གསུང་ངོ༌། །དེ་དག་ཀྱང་ཆོས་ཀྱི་ངོ་བོ་བཤད་པའི་སྣོད་འབྲས་བུ་
གསུམ་གསུམ་གྱིས་བཤད་པར་བྱའོ། ། །
གཉིས་པ་ནི་དགོངས་པ་ངེས་པར་འགྲེལ་བའི་མདོ་ལས། དེ་ནས་བཅོམ་ལྡན་འདས་ལ་བྱང་
ཆུབ་སེམས་དཔའ་དོན་དམ་ཡང་དག་འཕགས་ཀྱིས་འདི་སྐད་ཅེས་གསོལ་ཏོ། །བཅོམ་ལྡན་འདས་
ཀྱི་དང་པོ་ཡུལ་ཝ་ར་ན་སི་དྲང་སྲོང་སྨྲ་བའི་རི་དྭགས་ཀྱི་ནགས་སུ་ཉན་ཐོས་ཀྱི་ཐེག་པ་ལ་ཡང་དག་
པར་ཞུགས་པ་རྣམས་ལ་འཕགས་པའི་བདེན་པ་བཞི་རྣམ་པར་བསྟན་པས་ཆོས་ཀྱི་འཁོར་ལོ་ངོ་
མཚར་རྨད་དུ་བྱུང་བ་སྔོན་ལྷར་གྱུར་པའམ་མི་གྱུར་བ་སུས་ཀྱང་ཆོས་དང་མཐུན་པར་འཇིག་རྟེན་དུ་
མ་བསྐོར་བ་གཅིག་རབ་ཏུ་བསྐོར་ཏེ། བཅོམ་ལྡན་འདས་ཀྱིས་ཆོས་ཀྱི་འཁོར་ལོ་བསྐོར་བ་དེ་ཡང་
བླ་ན་མཆིས་པ་དྲང་པའི་དོན་རྩོད་པའི་གཞིའི་གནས་སུ་གྱུར་པ་ལགས་ཀྱི་བཅོམ་ལྡན་འདས་ཀྱིས་
ཆོས་རྣམས་ཀྱིས་ངོ་བོ་ཉིད་མ་མཆིས་པ་ཉིད་ལ་བརྩམས། སྐྱེ་བ་མ་མཆིས་པ། འགག་པ་མ་མཆིས་
པ་དང་གདོད་མ་ནས་ཞི་བ་དང་རང་བཞིན་གྱིས་ཡོངས་སུ་མྱ་ངན་ལས་འདས་པ་ཉིད། ལས་བརྩམས་
ནས། ཐེག་པ་ཆེན་པོ་ལ་ཡང་དག་པར་ཞུགས་པ་རྣམས་ལ་སྟོང་པ་ཉིད་སྨོས་པའི་རྣམ་པས་ཆེས་ངོ་
330



ཡེ་ཤེས་རྡོ་རྗེ། ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། པོད་དང་པོ།
མཚར་རྨད་དུ་བྱུང་བའི་ཆོས་ཀྱི་འཁོར་ལོ་གཉིས་པ་བསྐོར་ཏེ། བཅོམ་ལྡན་འདས་ཀྱིས་ཆོས་ཀྱི་
འཁོར་ལོ་བསྐོར་བ་འདི་ནི་བླ་ན་མཆིས་པ་སྐབས་མཆིས་པ་དྲང་བའི་དོན་རྩོད་པའི་གཞིའི་གནས་
སུ་གྱུར་པ་ལགས་ཀྱི་བཅོམ་ལྡན་འདས་ཀྱིས་ཆོས་རྣམས་ཀྱིས་ངོ་བོ་ཉིད་མ་མཆིས་པ་ཉིད་ལ་
བརྩམས། སྐྱེ་བ་མ་མཆིས་པ་ཉིད་དང་འགག་པ་མ་མཆིས་པ་ཉིད་དང་བཟོད་མ་ནས་ཞི་བ་ཉིད་དང་
རང་བཞིན་གྱིས་ཡོངས་སུ་མྱ་ངན་ལས་འདས་པའི་ཉིད་ལ་བརྩམས་ནས། ཐེག་པ་ཐམས་ཅད་ལ་
ཡང་དག་པར་ཞུགས་པ་རྣམས་ལ་ལེགས་པར་རྣམ་པར་ཕྱེ་བ་དང་ལྡན་པ་ཤིན་ཏུ་ངོ་མཚར་རྨད་
དུ་བྱུང་བའི་ཆོས་ཀྱི་འཁོར་ལོ་གསུམ་པ་བསྐོར་ཏེ། བཅོམ་ལྡན་འདས་ཀྱི་ཆོས་ཀྱི་བསྐོར་བ་འདི་ནི་
བླ་ན་མ་མཆིས་པ་སྐབས་མ་མཆིས་པ་ངེས་པའི་དོན་ལགས་ཏེ་རྩོད་པའི་གཞིའི་གནས་སུ་གྱུར་པ་མ་
ལགས་སོ། །ཞེས་གསུངས་པ་ལྟར་འཁོར་ལོ་དང་པོ་གདུལ་བྱ་རྣམས་བསྟན་པ་ལ་གཞུག་པའི་ཕྱིར་
དྲང་བའི་དོན་དུ་གསུངས་པ་ཡིན་ལ། བར་བ་དང་ཐ་མ་གཉིས་ནི་གཉིས་ཀ་ལ་དྲང་དོན་དང་ངེས་
དོན་ཅི་རིགས་པ་ཡོད་ཀྱང་བར་པ་ནི་གདུལ་བྱ་རྣམས་ཀྱི་ངོས་འཛིན་བཟློག་པའི་ཕྱིར་ཐམས་ཅད་
མེད་པའི་ཕྱོགས་གཙོ་བོར་བསྟན་པས་དྲང་དོན་ཤས་ཆེས་ལ་ཐ་མར་ནི་ཡོད་པ་དང་མེད་པ་དང་སྟོང་
པ་དང་མི་སྟོང་པ་དང་རང་བཞིན་དང་གློ་བུར་བ་ལ་སོགས་པ་རྣམས་ལེགས་པར་ཕྱེ་སྟེ་གཏིང་
ཚུགས་པར་མཛད་པས་ངེས་དོན་ཤས་ཆེའོ་ཞེས་པ་མདོའི་དོན་ནོ། །ཁ་ཅིག་ཚིག་འདི་དག་ཉིད་
དྲང་དོན་ནོ་ཞེ་ན། མི་འཐད་དེ་དེ་ཉིད་ཀྱི་འཕྲོར་འདི་ནི་དོན་དམ་པ་ངེས་པའི་དོན་བསྟན་པའི་ཕྱིར་
དོན་དམ་པ་ངེས་པའི་དོན་གྱི་ཆོས་ཀྱི་རྣམ་གྲངས་ཞེས་པར་ཟུང་ཤིག་ཅེས་གདམས་པའོ། །གལ་ཏེ་
དེ་ནི་སེམས་ཙམ་པའི་ལུགས་ཡིན་ལ་སེམས་ཙམ་པས་ངེས་དོན་དུ་འདོད་པས་མི་འགལ་ལོ་ཞེ་ན།
དེ་ཡང་མི་འཐད་དེ་ཐུགས་རྗེ་ཆེན་པོ་བསྟན་པའི་མདོ་དང༌། རྔ་བོ་ཆེའི་མདོ་ལ་སོགས་པར་ཡང་དེ་
ལྟར་བསྟན་པས་སེམས་ཙམ་གྱིས་གཞུང་དུ་ཧ་ཅང་ཐལ་ཞིང༌། མྱ་ངན་མདོར་ཡང་། མདོ་སྡེ་བཅུ་
གཉིས་ལས་ནི་མདོའི་སྡེ་འབྱུང་ངོ༌། །མདོའི་སྡེ་ལས་ནི་ཤིན་ཏུ་རྒྱས་པའི་སྡེ་འབྱུང་ངོ༌། །ཤིན་ཏུ་རྒྱས་
པའི་མདོ་སྡེ་ལས་ནི་ཤེས་རབ་ཀྱི་ཕ་རོལ་ཏུ་ཕྱིན་པ་འབྱུང་ངོ༌། ། ཤེས་རབ་ཀྱི་ཕ་རོལ་ཏུ་ཕྱིན་པ་
ལས་ནི་ཡོངས་སུ་མྱ་ངན་ལས་འདས་པ་ཆེན་པོ་མར་གྱིས་སྙིང་པོ་ལྟ་བུ་འབྱུང་ངོ་ཞེས་སོགས་དང༌།
རིགས་ཀྱི་བུ་ཐེག་པ་ཆེན་པོ་ཡོངས་སུ་མྱ་ངན་ལས་འདས་པ་ཆེན་པོའི་མདོ་སྡེ་འདི་ནི་ཚད་མེད་
33



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
དཔག་ཏུ་མེད་བསམ་གྱིས་མི་ཁྱབ་པའི་བསོད་ནམས་ཀྱི་ཕུང་པོ་རིག་པར་བྱའོ། །དེ་ཅིའི་ཕྱིར་ཞེ་ན།
དེ་བཞིན་གཤེགས་པའི་གསང་བའི་སྙིང་པོ་འཆད་པའི་ཕྱིར་རོ་ཞེས་སོགས་གསུངས་པས་སོ། །དོན་
གསང་རྣམ་པར་ཕྱེ་བར་ཡང་། འདི་ལྟར་གདུལ་བྱའི་དབང་གིས་ཀྱང་བསྟན་པ་དམན་པ་དང་མཆོག་
ཉིད་ཡིན་ཏེ་དཔེར་ན་སོ་སོ་སྐྱེ་བོའི་སྐབས་ཡིན་པའི་ཕྱིར་ཚོངས་པ་ག་གོན་དང་མཛེས་ལྡན་དག་གི་
ཆེད་དུ་ནི་དམན་པ་བསྟན། འཕགས་པའི་སྐབས་ཡིན་པས་ལྔ་སྡེའི་དབང་དུ་མཛད་ནས་ནི་འབྲིང་།
བྱང་ཆུབ་སེམས་དཔའ་རྣམས་ཀྱི་དབང་དུ་མཛད་ནས་ནི་ཤེས་རབ་ཀྱི་ཕ་རོལ་ཏུ་ཕྱིན་པ་བསྟན་ཏེ་
བརྟགས་པའི་རྣམ་པ་དགག་པའི་སྒོ་ནས་མཆོག་གོ །དམ་པའི་ཆོས་པད་མ་དཀར་པོ་ལ་སོགས་པ་
བསྟན་པ་ནི་རབ་ཀྱི་མཆོག་ཡིན་ཏེ་འདི་ལྟར་དེ་ལས་ནི་ཐེག་པ་གཅིག་བསྟན་པས་མ་ངེས་པའི་རིགས་
རྣམས་ཀྱང་དེ་ལ་འདྲེན་ཏེ། མྱ་ངན་ལས་འདས་པ་ཆེན་པོའི་མདོ་ལ་སོགས་པ་བསྟན་པ་ནི་རབ་ཀྱི་
ཕུལ་ཡིན་ཏེ་འདི་ལྟར་དེ་ལས་ནི་དེ་བཞིན་གཤེགས་པ་རྣམས་འཁོར་བ་ཅི་སྲིད་པར་བཞུགས་ཤིང་
སེམས་ཅན་གྱི་དོན་མཛད་པ་སྟོན་ཏོ། །སངས་རྒྱས་ཕལ་པོ་ཆེའི་མདོར་བསྟན་པ་ནི་རབ་ཀྱི་ཕུལ་ཀྱི་
མཆོག་ཡིན་ཏེ་འདི་ལྟར་མདོ་དེ་ནི་དེ་བཞིན་གཤེགས་པ་སངས་རྒྱས་ནས་རིང་པོ་མ་ལོན་པར་
ཕྱོགས་བཅུ་ན་གནས་པའི་བྱང་ཆུབ་སེམས་དཔའ་ས་བཅུའི་དབང་ཕྱུག་རྣམས་ལ་ལན་གཅིག་རབ་
ཏུ་བསྟན་ཏོ་ཞེས་དང༌། འདི་ཉིད་དུའང་། དམ་ཆོས་པད་མ་དཀར་ལ་སོགས། །ཆོས་ཉིད་དེ་ཉིད་
བསྟན་པ་ཡིས། །ཞེས་སོགས་གསུངས་པས་སོ། །དེ་དག་ཀྱང་སེམས་ཙམ་གྱི་གཞུང་ཡིན་པས་དྲང་
དོན་ནོ་ཞེ་ན། དེའི་ལུང་དང་རིགས་པ་བསྟན་དགོས་སོ། །འོན་ཀྱང་སློབ་དཔོན་དབྱིག་གཉེན་གྱིས།
སྟོན་པ་གང་ཡིན་པ་ནི་ཡོངས་སུ་མྱ་ངན་ལས་འདས། བསྟན་པ་འདིའི་འདྲེན་པ་ནི་མེད། རྣམ་པ་
མང་པོ་ནི་ཐ་དད་ཀྱི་སྟེང་དུ། ད་དུང་ཡང་ཚིག་དང་དོན་ལ་དགའ་མགུར་བྱེད་པ་གོ །ད་ནི་ཅི་ཞིག་
བྱར་ཡོད་དོ། །རེ་ཞིག་གང་དག་ལ་ལུང་འདི་ཚད་མ་ཡིན་པ་དེ་དག་ལ་ནི་ལུང་ལས་ཀྱང་སྲིད་པ་
བར་མ་གྲུབ་པོ་ཞེས་གསུངས་པ་ལྟར་རྒྱལ་བ་སྲས་བཅས་ཀྱི་ལུང་ཚད་མར་བྱེད་ན་ཐ་མ་ངེས་དོན་དུ་
གྲུབ་པོ། །གཞན་དུ་ན་བྷི་བྷུད་ཏིས། མདོ་རྒྱུད་སྤུངས་དག་ཕྱོགས་སུ་འཕེན། །སྒྲ་ཚད་བྱུང་ན་གཏམ་
གཞན་བསྒྱུར། །བསྟན་པའི་བྱི་དོར་ཅི་ལྟར་བྱ། །ཞེས་གསུངས་པ་ལྟར་འགྱུར་རོ། །ཁྱད་པར་དུ་
བསྟན་བཅོས་འདི་ཉིད་སེམས་ཙམ་དུ་འཆད་པ་ནི་མི་འོས་ཏེ་འདིར་སེམས་ཅན་ཐམས་ཅད་སངས་
332



ཡེ་ཤེས་རྡོ་རྗེ།
ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། པོད་དང་པོ།
རྒྱས་ཀྱི་སྙིང་པོ་ཅན་དུ་བསྟན་པའི་ཕྱིར་དང༌། ཉན་རང་གི་ལྷག་མེད་དུ་ཞུགས་པ་ཐེག་པ་ཆེན་པོར་
འཇུག་པའི་ཚུལ་བསྟན་པ་སོགས་སེམས་ཙམ་དང་འགལ་བའི་རྣམ་བཞག་གཙོ་བོར་བསྟན་པའི་
ཕྱིར་རོ། ། ། །
གསུམ་པ་ནི། ཁ་ཅིག་ན་རེ་རིམ་ཅན་ཁོ་ནར་གསུངས་པའོ་ཟེར་ལ་ཆོས་བཤེས་ནི་སངས་རྒྱས་
ཀྱི་དུས་ཅིག་ཆར་ཁོ་ནར་གསུངས་ཡང་གཉིས་པ་གསུམ་པ་ལ་སོགས་པར་འབྱེད་པ་ནི་གདུལ་བྱ་ལ་
སྣང་ཚུལ་ལོ་གསུང་ངོ༌། །འོན་ཀྱང་རིམ་ཅན་ཁོ་ནར་གསུངས་པ་ནི་མི་འཐད་དེ་འཁོར་ལོ་དང་པོ་
གཅིག་པུ་ཡང་བཅོམ་ལྡན་འདས་སངས་རྒྱས་ནས་དགོངས་པ་ཡོངས་སུ་མྱ་ངན་ལས་མ་འདས་ཀྱི་
བར་དུ་གསུངས་པའི་ཕྱིར་ཏེ། འཁོར་གྱི་ཐོག་མ་ལྔ་སྡེ་དང་ཐ་མ་ཀུན་ཏུ་རྒྱུ་རབ་བཟང་ཡིན་པའི་
ཕྱིར་རོ། །དུས་ཅིག་ཆར་ཁོ་ནའི་ངེས་པའང་མེད་དེ། དོན་དམ་པར་ན་བཅོམ་ལྡན་འདས་ཀྱིས་ཆོས་
གསུངས་པ་ཉིད་ཀྱང་མེད་ལ་ཀུན་རྫོབ་ཏུ་ནི་གདུལ་བྱ་ལ་སྣང་བ་དེ་ཉིད་སངས་རྒྱས་ཀྱིས་གསུངས་
པར་འཇོག་དགོས་ལ། འདི་ཉིད་དུའང་། སྔར་ནི་ཞེས་དང་། སླར་ཡང་ཞེས་སོགས་གསུངས་པས་སོ། །
གཉིས་པ་ལ་གསུམ། ལོག་བཤད་དགག ཡིན་ལུགས་བཤད། རྩོད་པ་སྤང་བའོ། །དང་པོ་ནི།
འཁོར་ལོ་ཐ་མ་རྩ་འགྲེལ་རྣམས་སུ་ཡོན་ཏན་རྣམས་རང་ཆས་སུ་ཚང་པའི་བདེར་གཤེགས་སྙིང་པོའི་
སེམས་ཅན་ལ་ཁྱབ་པར་དཔེ་དུ་མ་དང་བཅས་ཏེ་གསུངས་པ་ནི་དགོངས་པ་ཅན། དེའང་དགོངས་
གཞི་ནི་ཆོས་ཀྱི་དབྱིངས་སམ་ (ས་སྐྱ་ཀུན་གཞི་བུ་ཡིན་ལ་དགོས་པ་ནི་ཉེས་པ་ལྔ་སྤང་བའི་ཕྱིར་དུའོ། །
དངོས་ལ་གནོད་བྱེད་ནི་གྲངས་ཅན་གྱི་ལྟ་བ་དང་ཁྱད་པར་མེད་པར་འགྱུར་བ་དང་། བདེན་དངོས་
ཡོད་པར་འགྱུར་རོ་ཟེར་ལ་ཤེས་རབ་སེང་གེ་ན་རེ་དེ་འདྲ་མ་དམིགས་པའི་ཕྱིར་ཟེར་རོ། །དེ་དགག་
པ་ལ་གསུམ། དགོངས་གཞི་མི་འཐད། དགོས་པ་མི་འགྲུབ། གནོད་བྱེད་མེད་པའོ། །
དང་པོ་ནི། ཆོས་ཀྱི་དབྱིངས་བདེ་གཤེགས་སྙིང་པོའི་དགོངས་གཞིར་མི་འཐད་དེ་དེ་གཉིས་ཐ་
དད་མེད་པའི་ཕྱིར་རོ། །མ་གྲུབ་སྟེ་བདེ་གཤེགས་སྙིང་པོ་མཚན་ཉིད་པ་ནི་སངས་རྒྱས་ཀྱི་ཁོ་ན་ལ་
མངའ་འོ་ཞེ་ན་དེ་ལ་ཤེས་བྱེད་མེད་ཅིང་། གོང་དུ་བཤད་པའི་མདོ་དང་བསྟན་བཅོས་དུ་མ་རྣམས་
དང་ཀླུ་སྒྲུབ་ཀྱི་མདོ་ཀུན་ལས་བཏུས་པར་ཆོས་དབྱིངས་དང་བདེ་གཤེགས་སྙིང་པོ་རྣམ་གྲངས་སུ་
གསུངས་པས་གནོད་པའི་ཕྱིར་རོ། །ཀུན་གཞི་དགོངས་གཞིར་འཆད་པའང་མི་འཐད་དེ་དེ་དགོངས་
333



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
གཞིར་བྱས་པ་ལ་དགོས་པ་མེད་པའི་ཕྱིར་རོ་ཞེས་དིང་སང་འཛམ་བུའི་གླིང་གི་རྒྱན་གཅིག་པུ་ཆོས་
རྗེ་རིན་པོས་གསུང་ངོ༌། མ་གྲུབ་སྟེ་མུ་སྟེགས་བྱེད་དག་རིམ་གྱིས་བསྟན་པ་ལ་གཞུག་པའི་ཆེད་དུའོ། །
ཞེ་ན་དེ་ནི་ཀུན་གཞི་བསྟན་པ་ཉིད་ཀྱིས་དགོས་པ་འགྲུབ་པོ་ཞེས་སེམས་སོ་གལ་ཏེ་ལང་ཀར་གཤེགས་
པ་དང་། སྟུག་པོ་བཀོད་པའི་མདོ་ལ་སོགས་པར་ཀུན་གཞི་ལ་བདེ་གཤེགས་སྙིང་པོའི་མིང་གིས་བཏགས་
པས་དེ་དེའི་དགོངས་གཞིའོ་ཞེ་ན། དེ་ནི་སྒྲིབ་བྱེད་ལ་བསྒྲིབ་བྱའི་མིང་གིས་བཏགས་པ་ཡིན་པར་
རྒྱའི་མཁས་པས་འཆད་པ་ལྟར་ལེགས་པས་དགོངས་གཞི་མིན་ནོ་གསུང་ངོ༌། ། མ་
གཉིས་པ་ནི་བདེ་གཤེགས་སྙིང་པོ་སེམས་ཅན་ལ་མེད་པར་འཛིན་པ་དེ་སྐུར་འདེབས་མིན་
པར་ཐལ་དེ་ལ་དེ་མེད་པའི་ཕྱིར་རོ། །འདོད་ན་དེ་ཡོད་པར་བསྟན་པས་དེ་མེད་པར་འཛིན་པའི་སྐུར་
འདེབས་སེལ་བའི་དགོས་པ་མི་གྲུབ་པར་ཐལ་ལོ། །དད་པ ་ ལ་
གསུམ་པ་ལ་གསུམ། ལྟ་ངན་དང་མི་མཚུངས། བདེན་དངོས་སུ་མི་འགྱུར། མ་དམིགས་པས་
མེད་པར་མི་གྲུབ་པའོ། །དང་པོ་ནི། གལ་ཏེ་ཡོན་ཏན་ཀུན་ཚང་གི་བདེ་གཤེགས་སྙིང་པོ་གཞི་དུས་
ན་ཡོད་ན་གྲན་པ་དག་རྒྱུ་དུས་ན་འབྲས་བུ་ཡོད་པར་འདོད་པ་དང་ཁྱད་པར་མེད་པར་འགྱུར་རོ་ཞེ་
ན་མི་འགྱུར་ཏེ། ལང་ཀར་གཤེགས་པར། བཅོམ་ལྡན་འདས་ཀྱིས་བཀལ་སྩལ་པ་བློ་གྲོས་ཆེན་པོ་
ངའི་དེ་བཞིན་གཤེགས་པའི་སྙིང་པོ་བསྟན་པ་ནི་མུ་སྟེགས་ཅན་གྱི་བདག་ཏུ་སྨྲ་བ་དང་མཚུངས་པ་
མ་ཡིན་ཏེ། བློ་གྲོས་ཆེན་པོ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་
རྒྱས་རྣམས་ནི། སྟོང་པ་ཉིད་ཡང་དག་པའི་མཐའ་དང་མྱ་ངན་ལས་འདས་པ་དང་མ་སྐྱེས་པ་དང་
མཚན་མ་མེད་པ་དང་སྨོན་པ་མེད་པ་ལ་སོགས་པའི་ཚིག་གི་དོན་རྣམས་ལ་དེ་བཞིན་གཤེགས་པའི་
སྙིང་པོར་བསྟན་པ་བྱས་ནས་བྱིས་པ་རྣམས་བདག་མེད་པས་འཇིགས་པར་འགྱུར་བའི་གནས་རྣམ་
པར་སྤང་བའི་དོན་དུ་དེ་བཞིན་གཤེགས་པའི་སྙིང་པོའི་སྒོ་བསྟན་པས་རྣམ་པར་མི་རྟོག་པའི་གནས་
སྣང་བ་མེད་པའི་སྤྱོད་ཡུལ་སྟོན་ཏེ། འདི་ལ་བློ་གྲོས་ཆེན་པོ་མ་འོངས་པ་དང་ད་ལྟར་བྱུང་བའི་བྱང་
ཆུབ་སེམས་དཔའ་ཆེན་པོ་རྣམས་ཀྱིས་བདག་ཏུ་མངོན་པར་ཞེན་པར་མི་བྱའོ་ཞེས་དང༌། རྫ་མཁན་
བཞིན་དུ་ཚིག་དང་ཡི་གེའི་གྲངས་རྣམ་པ་སྣ་ཚོགས་ཀྱིས་སྟོན་ཏོ། །དེའི་ཕྱིར་བློ་གྲོས་ཆེན་པོ་དེ་
བཞིན་གཤེགས་པའི་སྙིང་པོ་བསྟན་པ་མུ་སྟེགས་བྱེད་ཀྱི་བདག་ཏུ་སྨྲ་བའི་བསྟན་པ་དང་མི་འདྲའོ། །
334



ཡེ་ཤེས་རྡོ་རྗེ། ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། པོད་དང་པོ།
ཞེས་སོགས་གསུངས་ཤིང་། གཏེར་དུ་གསེར་ཡོད་པ་དང་ས་བོན་ལ་ལྗང་བུ་ཡོད་ཅེས་བརྗོད་པ་ལྟར་
ཁྱད་པར་ཡོད་པར་ཤེས་པར་བྱའོ། །དེ་ཉིད་ལས་བྱིས་པ་རྣམས་དྲང་བའི་ཕྱིར་དེ་བཞིན་གཤེགས་
པའི་སྙིང་པོ་བསྟན་ཞེས་བཤད་པས་ཀྱང་དྲང་དོན་དུ་འགྲུབ་པོ་ཞེས་ཁ་ཅིག་འཆད་ལ། ཀུན་མཁྱེན་
ཆོས་རྗེ་ནི་དབྱིངས་ལ་དེ་བཞིན་གཤེགས་པའི་སྙིང་པོར་མིང་བཏགས་པའི་དགོས་པར་འཆད་ལ།
ཁོ་བོའི་བླ་མ་ཐམས་ཅད་མཁྱེན་པ་དེ་དག་གིས་ཀྱང་དོན་གྱིས་དེ་ལྟར་དགོངས་སོ། །
གཉིས་པ་ནི། དེ་ལྟ་བུའི་བདེ་གཤེགས་སྙིང་པོ་དོན་ལ་ཡོད་ན་ནི་བདེན་དངོས་སུ་འགྱུར་རོ་ཞེ་ན།
མིན་ཏེ་དངོས་པོ་མིན་པའི་ཕྱིར་རོ། །དངོས་པོ་གཅིག་པ་དེའི་ཚེ་ན་ནི་དངོས་པོར་འགྱུར་ཡང་ཉེས་པ་
མེད་དོ། །གལ་ཏེ་འདི་དོན་དམ་པར་ཡོད་པ་མི་འཐད་དེ་དོན་དམ་པར་ནི་ཆོས་ཉིད་རི་བོང་གི་རྭ་ལྟ་
བུ་ཞེ་ན་མིན་དེ་ཡེ་ཤེས་དམ་པའི་ཡུལ་དུ་བདེན་པས་དེ་ཉིད་ལ་དོན་དམ་པར་བདེན་པ་ཞེས་འཆད་དེ།
རང་གྲོལ་ཀ་ལ་འཇིག་མེད་དུ། དོན་དམ་པའི་བདེན་པ་ནི་འཕགས་པ་རྣམས་ཀྱིས་ཕྱིན་ཅི་མ་ལོག་
པར་ཐུགས་སུ་ཆུད་པས་ཆོས་ཉིད་སྐྱེ་བ་མེད་པར་གཟིགས་པ་གང་ཡིན་པ་སྟེ་དེ་ནི་དེ་དག་ཉིད་ལ་
དོན་དམ་པའི་བདེན་པ་ཉིད་ཡིན་པས་དོན་དམ་བདེན་པའོ་ཞེས་གསུངས་པ་ལྟར་རོ། །
གསུམ་པ་ནི། ཐམས་ཅད་ཀྱིས་མ་དམིགས་པ་ནི་མ་གྲུབ་སྟེ་སངས་རྒྱས་ཀྱིས་གཟིགས་པའི་ཕྱིར་
རོ༑ ༑ཚུར་མཐོང་གིས་མ་དམིགས་པས་ནི་མེད་པར་མི་གྲུབ་པོ། །དེ་བས་ན་རྣམ་འགྲེལ་དུ། ཀུན་ལ་
མེད་པ་མ་དམིགས་པས། །མི་གྲུབ་ཅེས་ན་བཤད་ཟིན་ཏོ། །ཞེས་གསུངས་པ་ལྟར་རོ། །འདི་དག་ལ་
སྤྲོར་ཡོད་དེ་ཡི་གེས་འཇིགས་སོ། །
གཉིས་པ་ནི། དེས་ན་དགོས་པ་སྟོན་པའི་ཚིག་འདི་དག་བདེར་གཤེགས་སྙིང་པོ་བསྟན་པའི་
དགོས་པ་འཆད་པ་ཡིན་གྱི་དགོངས་ཏེ་གསུང་པའི་དགོས་པ་འཆད་པ་ནི་མིན་ནོ་ཞེས་དོན་ལ་གནས་
ལ་འགྲེལ་པའི་འཚམས་སྦྱར་དུ་ཡང་གསལ་ལོ། །
གསུམ་པ་ནི། གོང་དུ་བཤད་པའི་གནོད་བྱེད་མེད་པའི་སྐབས་ལྟར་ཤེས་པར་བྱའོ། །
གཉིས་པ་ལ་གཉིས། །འཁོར་ལོ་བར་པ་ཆོས་རྣམས་མེད་པར་གསུངས་པའི་དགོངས་པ་འཁོར་
ལོ་ཐ་མར་ཀུན་ལ་ཁམས་ཀྱིས་ཁྱབ་པར་བསྟན་པའི་དགོས་པའོ། །དང་པོ་ནི། ཕྱིན་ཅི་མ་ལོག་པའི་
དོན་གྱིས་ཡང་དག་པའི་མཐའ་སྟེ་ཁམས་ནི་འདུས་བྱས་ཀྱི་རྣམ་པ་ཐམས་ཅད་ཀྱིས་དབེན་པ་སྟེ།
335



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
སྟོང་པ་ཡིན་ལ། དབེན་རྒྱུ་འདུས་བྱས་ཀྱི་དོན་ནི་ཉོན་མོངས་པ་དང་ཟག་བཅས་ཀྱིས་ལས་དང་དེ་
གཉིས་ཀྱི་རྣམ་སྨིན་ཏེ། དེ་དག་ཀྱང་དཔེ་སྤྲིན་དང་རྨི་ལམ་དང་སྒྱུ་མ་ལ་སོགས་པ་བཞིན་དུ་བརྗོད་
པ་ཡིན་ལ། སོ་སོར་སྦྱར་ན་ཉོན་མོངས་པ་ནི་སྤྲིན་དང་འདྲ་སྟེ་རེས་འགའ་བ་ཡིན་པ་དང༌། ཁྱབ་
པར་བྱེད་པ་དང༌། རང་བཞིན་དང་མ་འདྲེས་པར་གནས་པས་སོ། །ལུས་ངག་གི་བྱ་བའི་ལས་ནི་རྨི་
ལམ་གྱི་ལོངས་སྤྱོད་དེ་སྣང་བ། བཞིན་ཏེ་ཕྱིན་ཅིག་ལོག་གིས་བསྐྱེད་པ་དང་ཕྱིན་ཅི་ལོག་གི་བློས་
དམིགས་པར་བྱ་བ་ཡིན་པས་སོ། །རྐྱེན་ཉོན་མོངས་དང་རྒྱུ་ལས་གཉིས་ཀྱི་རྣམ་པར་སྨིན་པ་སྟེ་
འབྲས་བུ་གློ་བུར་ནི་སྒྱུ་མ་སྤྲུལ་བ་བཞིན་ཏེ། རྐྱེན་ལས་ལྟོས་ནས་སྣང་བ་དང་ཡང་དག་པར་མེད་
པའི་ཕྱིར་རོ། །དེས་ན་སྔར་འཁོར་ལོ་བར་བའི་སྐབས་སུ་ནི་དེ་ལྟར་རྣམ་པར་བཞག་པ་ཡིན་ནོ། ། །
གཉིས་པ་ལ་གསུམ། དགོས་པ་མདོར་བསྟན། མ་ཐོས་པའི་ཉེས་དམིགས་དང༌། ཐོས་པའི་
ཕན་ཡོན་རྒྱས་པར་བཤད་པའོ། །དང་པོ་ནི། དེ་ནས་སླར་ཡང་བླ་མིའི་རྒྱུད་དེ་ཕྱི་མའི་རྒྱུད་འཁོར་
ལོ་ཐ་མ་འདིར་ནི་སེམས་ཅན་ཐམས་ཅད་ལ་ཁམས་ཡོད་པ་ཉིད་དོ་ཞེས་བསྟན་པ་ཡིན་ནོ། །དགོས་
པ་གང་གི་ཕྱིར་ན། ཉེས་པ་ལྔ་དག་སྤང་བའི་ཕྱིར་དུའོ་དེས་ན་འཁོར་ལོ་བར་པ་ནི་གང་གིས་སྟོང་
པའི་ཆོས་རྣམས་མེད་པའི་ཚུལ་གཙོ་བོར་བསྟན་ལ། ཐ་མར་ནི་དགོས་པ་ལྔའི་ཆེད་དུ་གང་སྟོང་པའི་
གཞི་གཙོ་བོར་བསྟན་པས་ནང་འགལ་མེད་དོ་ཞེས་པའོ། །ཚུལ་འདི་ནི་སོར་མོའི་ཕྲེང་བ་ལ་ཕན་
པའི་མདོར་ཡང་གསུངས་ཏེ། ཇི་སྐད་དུ་སྟོང་པའི་ཆོས་ཀྱང་གཞན། སྟོང་པ་མ་ཡིན་པའི་ཆོས་རྣམས་
གཞན་ཏེ། སེར་བའི་རི་ལུ་ལྟ་བུ་ཉོན་མོངས་པ་བྱེ་བ་ནི་སྟོང་པའོ། །སེར་བའི་རི་ལུ་ལྟ་བུར་མི་དགེ་
བའི་ཆོས་རྣམས་ནི་མྱུར་དུ་འཇིག་གོ །ནོར་བུ་བེ་དུརྱ་བཞིན་དུ་སངས་རྒྱས་ནི་རྟག་པ་སྟེ་ཐར་པའི་
མཐའ་ཡང་ནོར་བུ་བེ་དུརྱ་བཞིན་ནོ་ཞེས་དང་འཇམ་དཔལ་གང་གྲོང་ཁྱེར་རྩིག་པའི་ཁྱིམ་སྟོང་པ་ནི་
མི་མེད་པར་ན་སྟོང་ངོ༌། །བུམ་པ་ཆུ་མེད་པར་སྟོང་ངོ༌། །ཀླུང་ནི་ཆུ་མི་འབབ་པར་སྟོང་ངོ༌། །ཅི་གྲོང་
གི་སར་སྐབས་ཁྱིམ་མེད་པ་ལ་སྟོང་པ་ཞེས་བྱའམ་ཅི་ཁྱིམ་ཐམས་ཅད་སྟོང་པ་ཡིན་ནམ་ཐམས་ཅད་
སྟོང་པ་མ་ཡིན་གྱི་མི་མེད་པས་སྟོང་པ་ཞེས་བྱའོ། །ཅི་བུམ་པ་ཐམས་ཅད་སྟོང་པ་ཡིན་ནམ། ཐམས་
ཅད་སྟོང་པ་མ་ཡིན་གྱི་ཆུ་མེད་པས་སྟོང་པ་ཞེས་བྱའོ། །ཅི་ཀླུང་ཐམས་ཅད་སྟོང་པ་ཡིན་ནམ། ཐམས་
ཅད་སྟོང་པ་མ་ཡིན་གྱི་ཆུ་མི་འབབ་པའི་ཕྱིར་སྟོང་པ་ཞེས་བྱ་སྟེ། དེ་བཞིན་དུ་ཐར་པ་ཐམས་ཅད་ཀྱིས་
336



ཡེ་ཤེས་རྡོ་རྗེ།
ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། པོད་དང་པོ།
སྟོང་པ་མ་ཡིན་གྱི་ཉེས་པ་ཐམས་ཅད་དང་བྲལ་བའི་ཕྱིར་ཐར་པ་སྟོང་པ་ཞེས་བྱའོ། །སངས་རྒྱས་
བཅོམ་ལྡན་འདས་ནི། སྟོང་པ་མ་ཡིན་ཏེ་ཉེས་པ་ཐམས་ཅད་དང་བྲལ་ཞིང་ཉོན་མོངས་པ་བྱེ་བའི་
མི་དང་ལྷ་མེད་པའི་ཕྱིར་སྟོང་པ་ཞེས་བྱའོ། །ཞེས་གསུང་ངོ༌། །སྟོང་པ་མ་ཡིན་ཞེས་པའང་ཅང་མེད་
ཀྱི་སྟོང་པ་མ་ཡིན་པ་ལ་དགོངས་ཏེ། འཇམ་དཔལ་གྲགས་པས། ཕུང་པོ་རྣམ་དཔྱད་སྟོང་པ་ཉིད། །
ཆུ་ཤིང་ཅི་བཞིན་སྙིང་པོ་མེད། །རྣམ་པ་ཀུན་གྱི་མཆོག་ལྡན་པའི། །སྟོང་ཉིད་དེ་ལྟར་འགྱུར་མ་ཡིན། །
ཞེས་པ་ལྟར་རོ། །རྣམ་དཔྱད་སྟོང་པ་ནི་གཅིག་དང་དུ་བྲལ་ལ་སོགས་པའི་རྟགས་ཀྱིས་དཔྱད་ན་གང་
ཡང་མི་རྙེད་པའི་སྟོང་པ་ཙམ་ལ་བྱའོ། །གལ་ཏེ་འདི་ལྟ་བུའི་སྟོང་ཉིད་ནི་ཐ་ཤལ་དུ་གསུང་པ་མིན་
ནམ་ཞེ་ན། མིན་ཏེ་ལང་ཀར་གཤེགས་པར་སྟོང་ཉིད་བདུན་གསུང་པའི་དྲུག་པ་གཅིག་གིས་གཅིག་
སྟོང་པའི་སྟོང་ཉིད་ཐ་ཤལ་དུ་གསུངས་པ་ནི་གོང་དུ་དཔེར་བཀོད་པ་ལྟ་བུའི་དངོས་པོ་ཕན་ཚུན་གཅིག་
གིས་གཅིག་སྟོང་པ་དེ་ཡིན་ལ། འདིར་བཤད་པ་ལྟ་བུའི་སྟོང་ཉིད་ནི་མདོ་དེ་ཉིད་དུའང་གསུངས་ཏེ།
བློ་གྲོས་ཆེན་པོ་འཕགས་པའི་ཡེ་ཤེས་སྟོང་ཉིད་ཆེན་པོ་གང་ཞེ་ན། འདི་ལྟ་སྟེ། བདག་གིས་སོ་སོར་
རང་གིས་རིག་པའི་འཕགས་པའི་ཡེ་ཤེས་ཁོང་དུ་ཆུད་པ་ནི་ལྟ་བ་དང་ཉེས་པའི་བག་ཆགས་ཐམས་
ཅད་ཀྱིས་སྟོང་སྟེ། དེའི་ཕྱིར་དོན་དམ་པ་འཕགས་པའི་ཡེ་ཤེས་སྟོང་པ་ཆེན་པོ་ཉིད་ཅེས་བྱའོ་ཞེས་
སྟོང་ཉིད་བདུན་པ་འདི་དང་མཐུན་པར་གསུངས་པའི་ཕྱིར་རོ་ཞེས་བླ་མ་དག་གསུང་ངོ༌། ། །
གཉིས་པ་ནི། འདི་ལྟར་རང་ཉིད་ལ་ཁམས་ཡོད་པ་དེ་ནི་མ་ཐོས་པ་སེམས་ནི་ཞུམ་པའི་གང་
ཟག་འགའ་ཞིག་ལ་སངས་རྒྱས་ཐོབ་འདོད་ཀྱི་བྱང་ཆུབ་སེམས་ནི་སྐྱེ་བར་མི་འགྱུར་རོ། །རྒྱུ་ཅིས་
ཞུམ་ན་རང་ལ་ཁམས་ཡོད་པར་མ་ཤེས་པས་ང་ལྟ་བུས་བྱང་ཆུབ་ག་ལ་ཞིག་འཐོབ་ཅེས་བདག་ལ་
བརྙས་མི་ཉེས་པ་ཡིས་གང་ཟག་གང་ལ་བྱང་ཆུབ་ཀྱི་སེམས་བསྐྱེད་པ་དེས་བྱང་ཆུབ་ཀྱི་སེམས་མ་
བསྐྱེད་པ་རྣམས་ལ་འདི་དག་ནི་དམན་པའོ་སྙམ་པའི་འདུ་ཤེས་རབ་ཏུ་འཇུག་གོ །རྒྱུ་ཅིས་ན་བདག་
ནི་སེམས་བསྐྱེད་པས་དེ་དག་བས་མཆོག་ཅེས་རློམ་པ་ལ་བརྟེན་པས་སོ། །དེ་ལྟར་རང་གཞན་ལ་
ཁམས་མེད་པར་སེམས་དཔའ་ཡི་གང་ཟག་དེས་ཡང་དག་པར་ཡོད་པ་མིན་པའི་ཉེས་པ་བདེན་
པར་འཛིན་ཅིང་ཡང་དག་པའི་དོན་ཁམས་ནི་རིག་པར་མི་འགྱུར་ཏེ། གང་ཟག་དེ་ལ་ནི་སྒྲོ་སྐུར་དང་
བྲལ་བའི་ཡང་དག་པའི་ཤེས་པ་མི་སྐྱེ་བ་དེས་ནའོ། །དེ་ཉིད་བཤད་པ་སེམས་ཅན་གྱི་སྐྱོན་ཏེ་ཉེས་
337



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
པ་ཡང་དག་པར་ཡོད་པ་མིན་ཏེ་བཅོས་མ་གློ་བུར་བ་ཉིད་ཡིན་པའི་ཕྱིར་རོ། །ཡང་དག་པའི་ཡོན་
ཏན་རྣམས་ནི་རང་བཞིན་གྱིས་དག་པར་ཡོད་པར་ཡིན་ཏེ་ཉེས་པ་དེ་ཁྱོད་ལ་སྒྲིབ་བྱེད་དེ་རྣམས་
བདག་གམ་རང་བཞིན་མེད་པས་ནའོ། །དེས་ན་སྒྲོ་སྐུར་དུ་འཛིན་པའི་བློ་ལྡན་དེས་བདག་དང་སེམས་
ཅན་རྣམས་ནི་མཚུངས་པར་མཐོང་བའི་ཕྱིར་བྱམས་པ་ཐོབ་པར་མི་འགྱུར་ཏེ། ཡང་དག་པར་ཡོད་པ་
མིན་པའི་ཉེས་པ་ལ་བདེན་པར་འཛིན་ཅིང་ཡང་དག་ཡོན་ཏན་ཁམས་ལ་མེད་ཅེས་སྐུར་པ་འདེབས་
པས་ནའོ། །ཁྱབ་སྟེ་བདག་གཞན་མཉམ་པར་མཐོང་བ་ནི་ཆོས་ཀྱི་དབྱིངས་ཀུན་ཏུ་འགྲོ་བར་རྟོགས་
པའི་ཚེ་ན་ཡིན་པའི་ཕྱིར་རོ། །
གསུམ་པ་ནི། འཁོར་ལོ་ཐ་མ་འདི་ལས་སངས་རྒྱས་ཀྱི་སྙིང་པོ་སེམས་ཅན་ཐམས་ཅད་ལ་ཡོད་
པར་བསྟན་ཏེ་ནི་ཐོས་པ་ལ་བརྟེན་ནས་སངས་རྒྱས་ཉིད་ནི་མྱུར་དུ་ཐོབ་པར་འགྱུར་རོ་ཞེས་སྦྲེལ་ལོ། །
ཅི་ལྟ་བུའི་སྒོ་ནས་འཐོབ་ན་རང་ལ་སངས་རྒྱས་ཀྱི་རིགས་ཡོད་པར་ཤེས་པས་བྱང་ཆུབ་ཐོབ་པའི་
ཐབས་ལ་སྤྲོ་བ་སྐྱེ་ལ་དེ་ལས་ནི་ཁ་ན་མ་ཐོབ་བ་ཞུམ་པ་མེད་པར་སེམས་བསྐྱེད་པ་དང༌། གཞན་
ལའང་དེ་ཡོད་པར་ཤེས་པས་དེ་དག་ལ་སྟོན་པ་བཞིན་དུ་གུས་པ་སྐྱེ་ལ། དེ་ལས་ནི་བདག་གཞན་
ནམ་སེམས་ཅན་ཐམས་ཅད་སངས་རྒྱས་དང་མཚུངས་པར་ལྟ་བའི་སྒོ་ནས་བརྙས་པ་ལྡོག་གོ །དྲི་མ་
རང་བཞིན་གྱིས་སྟོང་པར་ཤེས་པའི་ཤེས་རབ་སྐྱེས་པ་ལས་ནི་སྐྱོན་མེད་པར་འགྱུར་བ་དང། ཡོན་
ཏན་གདོད་མ་ནས་ཡོད་པར་ཤེས་པའི་ཡེ་ཤེས་སྐྱེས་པ་ལས་ནི་ཡོན་ཏན་དང་ལྡན་པར་འགྱུར་ལ།
སེམས་ཅན་རྣམས་ལ་ཁམས་མངོན་དུ་གྱུར་ཅིག་སྙམ་པའི་བྱམས་པ་ཆེན་པོ་སྐྱེ་བ་ལས་ནི་བདག་དང་
སེམས་ཅན་རྣམས་མཚུངས་པར་ཤེས་པར་བྱས་ཏེ་བདག་ལ་ལྷག་པར་ཆགས་པ་ལྡོག་གོ །དེས་ན་
རྒྱུ་ཆོས་ལྔ་རང་རྒྱུད་ལ་སྐྱེས་པའི་ཕྱིར་དེའི་འབྲས་བུའི་ཉེས་པ་ལྔ་ལྡོག་པའི་སྒོ་ནས་སོ། །ཐེག་པ་
ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད་ལས། ལེའུ་དང་པོའི་བཤད་
པ་རྫོགས་སོ།། །།
༈ གཉིས་པ་རྟོགས་པ་བྱང་ཆུབ་ལ་གཉིས། ངོ་བོ་མདོར་བསྟན་པ་དང་། རང་བཞིན་རྒྱས་པར་
བཤད་པའོ། །དང་པོ་ལ་དོན་བརྒྱད་ཀྱིས་འཆད་དེ། དེ་ཡང་སྔར་བསྟན་པའི་དེ་བཞིན་གཤེགས་པའི་
སྙིང་པོ་དེ་ཉིད་གློ་བུར་གྱི་དྲི་མ་མ་ལུས་པས་དག་པའི་རང་བཞིན་དུ་གནས་གྱུར་པའི་དབྱིངས་དང་
338



ཡེ་ཤེས་རྡོ་རྗེ། ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། པོད་དང་པོ།
ཡེ་ཤེས་དབྱེར་མེད་པ་འདུས་མ་བྱས་པའི་རང་བཞིན་གང་ཡིན་པ་དེ་ནི་བྱང་ཆུབ་ཀྱི་ངོ་བོ་ཡིན་ནོ། །
དེ་ཉིད་ཀྱང་མཉམ་བཞག་རྣམ་པར་མི་རྟོག་པའི་ཡེ་ཤེས་དང་རྗེས་ཐོབ་དག་པ་འཇིག་རྟེན་པའི་ཡེ་
ཤེས་གཉིས་ལས་ཐོབ་པས་ན་ཡེ་ཤེས་གཉིས་བྱང་ཆུབ་ཀྱི་རྒྱུའོ། །བྱང་ཆུབ་དེ་ཉིད་ཉོན་མོངས་
པ་དང་ཤེས་བྱའི་སྒྲིབ་པ་གཉིས་དང་བྲལ་བར་གྱུར་པ་ནི་རིམ་པ་ལྟར་མཉམ་རྗེས་ཀྱི་ཡེ་ཤེས་ཀྱི་
འབྲས་བུའོ། །འབྲས་བུ་གཉིས་ཀྱིས་རིམ་པ་ལྟར་རང་དོན་དང་གཞན་དོན་རྒྱ་ཆེན་པོ་སྒྲུབ་པ་ནི་བྱང་
ཆུབ་ཀྱི་བྱེད་ལས་སོ། །དོན་གཉིས་པ་དེའི་རྟེན་བསམ་གྱིས་མི་ཁྱབ་པ་ལ་སོགས་པའི་ཡོན་ཏན་དང་
ལྡན་པ་ནི་ལྡན་པའི་ཡོན་ཏན་ནོ། །འདུས་མ་བྱས་པའི་བྱང་ཆུབ་དེ་ཉིད་རང་གི་ངོ་བོ་སངས་རྒྱས་
ལས་གཞན་གྱི་ཡུལ་དུ་མི་འགྱུར་བས་ཟབ་པའི་སྐུ་དང་དེ་ཉིད་ཉེ་བའི་གདུལ་བྱ་ལ་ངེས་པ་ལྔ་ལྡན་
དུ་སྣང་བ་རྒྱ་ཆེན་པོའི་སྐུ་དང༌། རིང་པའི་གདུལ་བྱ་ལ་ངེས་མེད་སྣ་ཚོགས་སུ་སྣང་བ་བདག་ཉིད་
ཆེན་པོའི་སྐུ་སྟེ་སྐུ་གསུམ་ནི་བྱང་ཆུབ་ཀྱི་དབྱེ་བའི་འཇུག་པའོ། །སྐུ་གསུམ་པོ་དེ་ཡང་ནི་འཁོར་བ་ཇི་
སྲིད་པའི་བར་གྱི་དུས་སུ་རྒྱུན་མི་འཆད་པར་འཇུག་པ་ནི་སྐུ་དེའི་རྟག་པའི་ཁྱད་པར་རོ། །གསུམ་
པོ་ཇི་ལྟ་བ་ཉིད་སངས་རྒྱས་ལས་གཞན་གྱིས་རྟོགས་མི་ནུས་པ་ནི་སྐུ་དེའི་བསམ་གྱིས་མི་ཁྱབ་པའི་
ཁྱད་པར་སྟེ་སངས་རྒྱས་ཀྱི་ས་ནི་དེ་ལྟར་དོན་བརྒྱད་ཀྱིས་རྣམ་པར་བཞག་པར་ཤེས་པར་བྱའོ་ཞེས་
པ་ནི་འགྱུར་སར་གྱིའོ། །འགྱུར་རྙིང་ལྟར་ན་སངས་རྒྱས་ཀྱི་ས་ནི་དེ་ལྟར་དོན་བརྒྱད་ནི། རང་བཞིན་
དུ་རྣམ་པར་གནས་སོ་ཞེས་སོ། །
གཉིས་པ་ལ་ལྔ། ངོ་བོ་དང་རྒྱུའི་དང༌། འབྲས་བུའི་དང༌། བྱེད་ལས་ཀྱི་དང༌། ལྡན་པའི་ཡོན་
ཏན་གྱི་དང༌། འཇུག་པའི་དོན་ནོ། །དང་པོ་ལ་གཉིས། ཐུན་མོང་དུ་དང༌། སོ་སོར་བཤད་པ་ལས་
དང་པོ་ནི། ངེས་དོན་གྱི་གསུང་དག་ལས་སེམས་ཀྱི་རང་བཞིན་འོད་གསལ་ཡིན་ནོ་ཞེས་བརྗོད་པ་
སྟེ་བཤད་པའི་བཤད་བྱ་འོད་གསལ་གང་ཡིན་པ་དེ་ནི་སངས་རྒྱས་ཏེ་བྱང་ཆུབ་ཉིད་ཡིན་ནོ་ཞེས་
སྦྲེལ་ལོ། །ཁྱད་པར་ཅི་ལྟ་བུར་གྱུར་པ་ཞིག་དེ་ཡིན་ནོ་ཞེ་ན་ཉི་མ་འོད་དང་ལྡན་པ་བཞིན་སྟོབས་དང་
མི་འཇིགས་པ་ལ་སོགས་པ་སངས་རྒྱས་ཀྱི་ཡོན་ཏན་ཀུན་དབྱེར་མེད་དུ་ལྡན་པ་རྟོགས་པའི་ཁྱད་
པར་དང༌། ནམ་མཁའ་སྤྲིན་དང་བྲལ་བ་བཞིན་སྤྲིན་ཚོགས་སྟུག་པོ་དང་འདྲ་བའི་གློ་བུར་གྱི་ཉོན་
མོངས་པ་དང་ཤེས་བྱའི་སྒྲིབ་པ་ཡིས་ནི་སྔར་སྒྲིབ་པར་གྱུར་པ་ལས་ཕྱིས་དེ་དང་བྲལ་དེ་དྲི་མེད་དུ་
r
339



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
གྱུར་པ་སྤངས་པའི་ཁྱད་པར་དང༌། སྐྱེ་རྒ་འཆི་བ་གསུམ་ལས་གྲོལ་བས་རིམ་པ་ལྟར་རྟག་པ་བརྟན་
པ་གཡུང་དྲུང་སྟེ་འདུས་མ་བྱས་པའི་ཁྱད་པར་དང་ལྡན་པ་ཞིག་གོ །དེ་ལྟ་བུའི་ཁྱད་པར་གསུམ་ལྡན་
གྱི་བྱང་ཆུབ་དེ་ནི་རྒྱ་ཆོས་ལ་མི་རྟོག་པ་མཉམ་བཞག་གི་ཡེ་ཤེས་དང་ཆོས་ལ་རྣམ་འབྱེད་རྗེས་ཐོབ་
ཀྱི་ཡེ་ཤེས་གཉིས་པོ་དག་ལ་བརྟེན་ནས་འཐོབ་པ་ཡིན་ནོ། །
གཉིས་པ་ལ་གཉིས། ངོ་བོའི་དང་། རྒྱུའི་དོན་བཤད་པའོ། །དང་པོ་ནི། བླ་ན་མེད་པའི་སངས་
རྒྱས་ཉིད་ནི་དབྱེར་མེད་པའི་ཡོན་ཏན་དེ་ཉིད་དང་དྲི་མས་དག་པ་སྟེ་ཆོས་གཉིས་ཀྱིས་རབ་ཏུ་ཕྱེ་བ་
སྟེ་སངས་རྒྱས་སུ་འཇོག་ལ། འཇོག་བྱེད་གཉིས་ནི་ཉི་མ་འོད་གསལ་བ་དང་ནམ་མཁའ་རྣམ་པར་
དག་པ་བཞིན་ཏེ་དེ་ཡང་རིམ་པ་ལྟར་ཡེ་ཤེས་དང་སྤངས་པ་གཉིས་ཀྱི་མཚན་ཉིད་དམ་རང་བཞིན་
ཡིན་ནོ། །དེ་དག་སོ་སོར་འཆད་པ་ལ་ཡེ་ཤེས་ནི་སངས་རྒྱས་ཀྱི་ཆོས་སྟོབས་ལ་སོགས་པ་རྣམ་པ་
ཀུན་སྟེ་མ་ལུས་པ་དང་ལྡན་པར་ཉིད་དོ་ཞེས་དྲང་ངོ༌། །ཆོས་ཇི་ལྟ་བུ་ན་ངོ་བོའི་ཁྱད་པར་རང་བཞིན་
གྱིས་འོད་གསལ་བ་དང་རྐྱེན་གྱི་གསར་དུ་བྱས་པ་མིན་པ་དང་རྣམ་པར་དབྱེར་མེད་པ་སྟེ་འབྲལ་མི་
ཤེས་སུ་འཇུག་པ་བཞིན་དང་གྲངས་ཀྱི་ཁྱད་པར་གང་གའི་ཀླུང་གི་ནི་རྡུལ་ལས་འདས་པ་ཞིག་གོ །
ལྡན་ཚུལ་ཡང་རྒྱན་ལྟར་ཐ་དད་དུ་ལྡན་པ་མིན་གྱི་དབྱེར་མེད་དུ་འཇུག་པ་ཡིན་ལ་ལྡན་གཞི་ནི་བྱང་
ཆུབ་བོ། །སྤངས་པ་ལ་སྤང་བྱ་ཉོན་མོངས་པ་དང་ཤེས་བྱའི་སྒྲིབ་པ་དེ་གཉིས་ནི་དཔེ་སྤྲིན་དང་འདྲ་
བར་བརྗོད་པ་ཡིན་ཏེ། རང་བཞིན་གྱིས་ནི་སྟེ་དེ་ཁོ་ནར་མ་གྲུབ་པ་དང་སེམས་ལ་ཁྱབ་པ་དང་གློ་
བུར་བ་འབྲལ་རུང་ཡིན་པ་ཉིད་ཀྱི་སོ། །དེ་ཡང་སྒྲིབ་པ་ནི་སེམས་ཀྱི་རང་བཞིན་ལས་སྔ་བ་མིན་ཏེ་
རྒྱུ་མེད་དུ་ཐལ་བའི་ཕྱིར་རོ། །འཕྱི་བ་ཡང་མིན་ཏེ་སངས་རྒྱས་ཀྱང་སྔར་ལྟར་ལྡོག་པར་ཐལ་བའི་
ཕྱིར་རོ། །དེས་ན་སེམས་དང་ལྷན་ཅིག་འབྱུང་ཡང་གསེར་དང་གསེར་གྱི་གཡའ་ལྟར་དེའི་རང་བཞིན་
མིན་པ་དང་འབྲལ་དུ་རུང་བ་ནི་གློ་བུར་བའི་དོན་ནོ། །དེ་དང་བྲལ་བ་ནི་སྤངས་པའོ། །གཉིས་པ་ནི།
དེ་ལྟ་བུའི་སྒྲིབ་པ་གཉིས་དང་བྲལ་བའི་རྒྱུ་སྟེ་གཉེན་པོ་ཤི་ཡེ་ཤེས་གཉིས་ཡིན་ནོ། །གཉིས་གང་ཞེ་
ན་མཐོང་སྒོམ་གྱི་གནས་སྐབས་ཀྱི་ཆོས་ལ་མི་རྟོག་པར་མཉམ་བཞག་དང་དེའི་རྗེས་ལས་ཐོབ་པ་
དག་པ་འཇིག་རྟེན་པ་སྟེ་དེ་གཉིས་ནི་དྲི་མ་བྲལ་བྱེད་ཀྱི་ཡེ་ཤེས་གཉིས་སུ་འདོད་དོ། །འདིར་རྗེས་
ཀྱིས་སྤོང་བར་བཤད་པའི་ཤེས་སྒྲིབ་ནི་ཇི་སྙེད་པ་ལ་ཐོགས་པའི་སྒྲིབ་པ་ལ་གཙོ་བོར་དགོངས་པ་
340



ཡེ་ཤེས་རྡོ་རྗེ།
ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། པོད་དང་པོ།
མངོན་ནོ། །
གཉིས་པ་ལ་གསུམ། འབྲས་བུའི་ངོ་བོ་ཐུན་མོང་དུ་ངོས་བཟུང་། རྒྱུ་གང་ལས་འབྲས་བུ་
གང་ཐོབ་པའི་ཚུལ་ཕྱེ་སྟེ་བསྟན། དཔེ་དང་ཆོས་མཐུན་པར་བསྟན་པའི་སྒོ་ནས་འབྲས་བུའི་ཁྱད་
པར་སོ་སོར་བཤད་པའོ། །དང་པོ་ལ་གཉིས་ལས། ཉོན་སྒྲིབ་དང་བྲལ་བ་ནི་བླ་ན་མེད་པའི་བྱང་
ཆུབ་ནི་རྡུལ་གྱི་དྲི་མ་མེད་པའི་ཆུ་དང་ལྡན་ཞིང་རིམ་གྱིས་རྒྱས་པའི་པད་མས་ཁེབས་པའི་མཚོ་
བཞིན་དུ་འདོད་ཆགས་ཀྱི་དྲི་མ་མེད་པའི་བསམ་གཏན་གྱི་ཡོན་ཏན་ཀུན་དང་ལྡན་པ་དེ་ཉིད་དོ་
ཞེས་སྦྱར་རོ། །དེ་ཉིད་ཀྱི་སྤྱིར་སྒྲ་གཅན་ཁ་ནས་ཐར་པའི་ཟླ་བ་ཉ་བ་ལྟ་བུར་ནི་བྱམས་སྙིང་རྗེའི་
འོད་ཟེར་དང་ལྡན་པ་དེ་ཉིད་དོ་སྤྲིན་ཚོགས་ཉོན་མོངས་ཏེ་སྒྲིབ་བྱེད་དག་ལས་གྲོལ་པའི་ཉི་མ་ལྟ་
བུར་ནི་ཡེ་ཤེས་ཀྱི་སྣང་བ་ལྡན་པ་དེ་ཉིད་དོ། །འདོད་ཆགས་ནི་རྙོག་པར་བྱེད་པས་རྡུལ་དང་འདྲ་ལ།
ཞེ་སྡང་ནི་རང་བཞིན་གྱིས་གདུག་པས་ལྷ་མིན་དབང་པོ་སྒྲ་གཅན་དང་འདྲའོ། །དེ་ཡང་མདོ་དྲན་པ་
ཉེར་བཞག་ཏུ་སྒྲ་གཅན་ནི་རྒྱལ་བའི་མཆོད་རྟེན་མེས་ཚིག་པ་བསྐྱབ་པའི་བསོད་ནམས་ལས་ཐོབ་ལ།
ཉི་མ་དང་ཟླ་བ་དག་ནི་དུས་དུས་སུ་ལག་པས་སྒྲིབ་པར་བྱེད་དོ་ཞེས་བཤད་ལ། འདིར་ཁས་སྒྲིབ་
པར་བཤད་པ་ནི་དུས་འཁོར་དང་མཐུན་ནོ། ། །
གཉིས་པ་ཤེས་སྒྲིབ་དང་བྲལ་བ་ནི། བྱང་ཆུབ་དེ་ནི་པདྨ་ལས་གྲོལ་བའི་ཐུབ་པ་ཁྱུ་མཆོག་དང༌།
སྦྲང་ཚང་ལས་གྲོལ་བའི་སྦྲང་རྩི་དང༌། སྦྱིན་པ་ལས་གྲོལ་བའི་འབྲས་བུ་སྙིང་པོ་དང་། མི་གཙང་བ་
ལས་གྲོལ་བའི་རིན་ཆེན་གསེར་དང༌། སྒྲིབ་གཡོགས་དང་བྲལ་བའི་གཏེར་དང༌། ཡོངས་སུ་སྨིན་
པའི་ལྗོན་པ་བཞིན་ནོ། །འདིར་ཀུན་མཁྱེན་ཆོས་རྗེས། གསེར་དང་རིན་ཆེན་གཏེར་དང༌། ལྗོན་པ་
བཞིན་ཞེས་པར་ཡོད་མེད་རྒྱ་དཔེ་ལས་དཔྱད་པར་བྱ་གསུང་ཡང་འདི་ཁོ་ན་ལྟར་ཡོད་པར་མངོན་ནོ། །
གོས་ཧྲུལ་གྱི་དྲི་མ་མེད་པ་རིན་ཆེན་ལས་རང་བྱུང་དུ་གྲུབ་པའི་བདེ་གཤེགས་ཀྱི་སྐུ་དང་། མངལ་དང་
བྲལ་བའི་ས་བདག་འཁོར་ལོ་བསྒྱུར་བ་དང་། ས་འདམ་ལས་གྲོལ་བའི་གསེར་གྱི་སྐུ་གཟུགས་དང་
འདྲ་བར་གྱུར་པ་ནི་རྒྱལ་བ་སངས་རྒྱས་ཉིད་དོ། །ཞེས་པའོ། །འདི་དག་སོ་སོའི་ངོ་བོ་ནི་སྙིང་པོའི་
སྐབས་སུ་བཤད་པ་ལྟར་ཡིན་ལ་དྲི་མས་དང་བྲལ་བའམ་མངོན་དུ་གྱུར་པ་ནི་ཁྱད་པར་རོ། །གལ་ཏེ་
བྱང་ཆུབ་ཀྱི་ངོ་བོ་དང་འབྲས་བུ་ལ་ཁྱད་པར་མེད་དོ་ཞེ་ན། ངོ་བོ་ནི་དག་པ་གཉིས་ལྡན་གྱི་ཆ་ནས་
341



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
ཡིན་ལ། འབྲས་བུ་ནི་གློ་བུར་དྲི་བྲལ་གྱི་ཆ་ནས་སོ་ཞེས་འགྲེལ་པར་འབྱུང་ངོ༌། །
གཉིས་པ་ནི། རང་རང་གི་སྒྲིབ་བྱེད་དང་བྲལ་བའི་ཆུ་མཚོ་དང་ཟླ་བ་དང་ཉི་མ་སོགས་བཞིན་
དུ་འདོད་ཆགས་དང་ཞེ་སྡང་སོགས་གློ་བུར་ཉོན་མོངས་དུག་གསུམ་པོ་དག་པའི་རྣམ་གྲོལ་གྱི་སྐུ་ནི་
མདོར་བསྡུས་ན་མཐོངསྒོམ་གྱི་མི་རྟོག་ཡེ་ཤེས་ཀྱི་འབྲས་བུ་ཡིན་པར་རབ་ཏུ་བརྗོད་དེ། དེས་དྲི་མ་
དང་བྲལ་བར་བྱེད་པའི་ཕྱིར་རོ། །ཡོན་ཏན་གྱི་རྣམ་པ་ཀུན་གྱི་མཆོག་དང་ལྡན་པའི་སངས་རྒྱས་ཀྱི་
ཆོས་ཀྱི་སྐུ་ནི་ངེས་པར་ཐོབ་པ་གང་ཡིན་པ་དེ་ནི་རྗེས་ལས་ཐོབ་པའི་ཡེ་ཤེས་ཀྱི་འབྲས་བུ་ཡིན་པར་
བསྟན་ཏེ། དེས་ཡོན་ཏན་གོང་ནས་གོང་དུ་སྦྱོང་བར་བྱེད་པའི་ཕྱིར་རོ། །
གསུམ་པ་ལ་གཉིས། མི་རྟོག་ཡེ་ཤེས་ལས་ཐོབ་པ་རྣམ་གྲོལ་གྱི་དང་། རྗེས་ཐོབ་ཀྱི་འབྲས་བུ་
ཆོས་སྐུའི་དཔེ་དོན་ནོ། །དང་པོ་ནི། བླ་ན་མེད་པའི་བྱང་ཆུབ་དེ་ནི་ཆུ་དག་པའི་རྫིང་རྡུལ་མེད་པ་དང་
པད་མ་ལ་རླན་འབེབས་པ་དང་མཚུངས་པ་ཡིན་ཏེ། འདོད་ཆགས་རྡུལ་ནི་སྤང་ཕྱིར་དང་གདུལ་
བྱ་ཡི་ནི་བློའི་བརླ་ལ་བསམ་གཏན་ཆུ་སྟེ་ཞི་ལྷག་གི་རླན་ནི་འབབ་པ་སྟེ་འཇུག་པར་བྱེད་པའི་ཕྱིར་
རོ༑ ༑ཡང་བྱང་ཆུབ་དེ་དྲི་མ་མེད་པའི་ཟླ་བ་ཉ་བ་སྒྲ་གཅན་ལས་གྲོལ་བ་དང་འོད་ཟེར་འགྱེད་པ་
བཞིན་ཏེ། ཞེ་སྡང་སྒྲ་གཅན་དང་འདྲ་བ་ལས་གྲོལ་བ་དང་དེའི་སྟོབས་ཀྱིས་སྙིང་རྗེ་དང་བྱམས་པ་
ཆེན་པོའི་འོད་ཟེར་གྱི་འགྲོ་བ་ལ་ཁྱབ་པའི་ཕྱིར་རོ། །ཡང་སངས་རྒྱས་ཉིད་དེ་ནི་དྲི་མ་མེད་པའི་ཉི་མ་
སྤྲིན་ལས་གྲོལ་བ་དང་མུན་པ་སེལ་བ་བཞིན་ཏེ། གཏུ་མིག་གི་སྤྲིན་ཚོགས་ལས་རྣམ་པར་གྲོལ་
ཞིང་དེའི་སྟོབས་ཀྱི་ཡེ་ཤེས་ཀྱི་འོད་ཟེར་གྱི་འགྲོ་བའི་མུན་པ་སེལ་བའི་ཕྱིར་རོ། །
གཉིས་པ་ནི། བྱང་ཆུབ་དེ་ནི་བདེ་གཤེགས་བཞིན་ཏེ། གཞན་གང་དང་ཡང་མི་མཉམ་ཞིང་
སངས་རྒྱས་ཁོ་ན་དང་མཉམ་པའི་ཡོན་ཏན་གྱི་ཆོས་དང་ལྡན་པའི་ཕྱིར་རོ། །སྦྲང་རྩི་བཞིན་ཏེ། གདུལ་
བྱ་ལ་ངེས་དོན་གྱི་དམ་ཆོས་ཀྱི་རོ་ནི་སྦྱིན་པར་མཛད་པའི་ཕྱིར་རོ། །འབྲས་བུའི་སྙིང་པོ་བཞིན་ཏེ་
སྒྲིབ་བྱེད་ཕྱིའི་བུན་པ་དང་ནི་བྲལ་བའི་ཕྱིར་རོ། །གསེར་བཞིན་ཏེ་དྲི་མ་རྣམས་དག་པའི་ཕྱིར་རོ། །
གཏེར་བཞིན་ཏེ་སྟོབས་དང་མི་འཇིགས་པ་ལ་སོགས་པའི་ཡོན་ཏན་གྱི་རྫས་ཀྱིས་ནི་གདུལ་བྱའི་
དབུལ་བ་སེལ་བར་བྱེད་པའི་ཕྱིར་རོ། །ལྗོན་པ་བཞིན་ཏེ་གདུལ་བྱ་ལ་རྣམ་གྲོལ་གྱི་འབྲས་བུ་སྦྱིན་
པའམ་སྟེར་བར་བྱེད་པའི་ཕྱིར་རོ། །དེ་བཞིན་སངས་རྒྱས་དེ་ནི་རིན་ཆེན་རང་འབྱུང་གི་སྐུ་བཞིན་ཏེ།
342



པོད་དང་པོ།
ཡེ་ཤེས་རྡོ་རྗེ།
ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། །
ཡོན་ཏན་རིན་པོ་ཆེ་དུ་མ་རང་བཞིན་གྱིས་ཚོགས་པའི་ཆོས་ཀྱི་སྐུ་ཡིན་པའི་ཕྱིར་རོ། །འཁོར་ལོ་བསྒྱུར་
བའི་རྒྱལ་པོ་བཞིན་ཏེ་རྐང་གཉིས་རྣམས་བདག་པོ་མཆོག་ཏུ་གྱུར་པ་ཡིན་པའི་ཕྱིར་རོ། །གསེར་
གཟུགས་བཞིན་ཏེ་རིན་ཆེན་གཟུགས་ནི་ཆོས་སྐུའམ་ལོངས་སྐུ་སྟེ་དེའི་རྣམ་པའམ་གཟུགས་བརྙན་
ཡིན་པའི་ཕྱིར་རོ། །
གསུམ་པ་བྱེད་ལས་ལ་གཉིས། ངོ་བོ་མདོར་བསྟན། རང་བཞིན་རྒྱས་པར་བཤད་པའོ། །དང་
པོ་ནི། བྱང་ཆུབ་དེ་ཉིད་སྒྲིབ་པ་ཐམས་ཅད་སྤངས་པས་ཟག་པ་མེད་པ་དང༌། ཇི་ལྟར་ཇི་སྙེད་ཀྱི་
ཤེས་བྱ་ཐམས་ཅད་ལ་ཁྱབ་པའི་ཡེ་ཤེས་ཏེ་ཁྱད་པར་གཉིས་ལྡན་ཡིན་ལ། དེ་ཉིད་འདུས་མ་བྱས་
པས་འཇིགས་མེད་ཆོས་ཅན་ནམ་རང་བཞིན་ཏེ། དེའི་དོན་ཡང་བརྟན་ཞིང་རྟག་པ་འཕོ་མེད་དུ་གྱུར་
པའོ། །དེ་ལྟ་བུའི་སྐུ་དེ་ཉིད་གཞན་དོན་གྱི་ཡང་གནས་ཡིན་ནོ། །ཇི་ལྟར་ན་བཤད་མ་ཐག་པའི་
མཚན་ཉིད་ཅན་གྱི་དེ་བཞིན་གཤེགས་པ་ནི་དམ་པ་སྟེ་མཆོག་ཏུ་གྱུར་པའི་དབང་པོ་དྲུག་གིས་རང་
རང་གི་དོན་ཏེ་ཡུལ་ཉམས་སུ་མྱོང་བར་བྱེད་པའི་རྒྱུར་འགྱུར་ཏེ། དཔེར་ན་ནམ་མཁའ་གཟུགས་
མཐོང་བ་ལ་སོགས་པའི་གོ་འབྱེད་པའི་རྒྱུ་ཡིན་པ་བཞིན་ནོ། །ཡང་ན་དམ་པ་ནི་བྱང་སེམས་ཏེ་འོག་
ཏུ་བརྟན་པ་ཞེས་པ་དང་དོན་གཅིག་གོ །དེ་ཉིད་བཤད་པ་ནི་རྒྱུར་འགྱུར་རོ་ཞེས་དྲང་ངོ༌། །གང་ན་དེ་
བཞིན་གཤེགས་པའོ། །གང་གིས་ན་གནས་གྱུར་པའི་མིག་གིས་འབྱུང་མེད་དེ་འབྱུང་བ་ལས་གྱུར་པ་
མ་ཡིན་པའི་གཟུགས་ཀྱི་དོན་དེ་བཞིན་གཤེགས་པའི་སྐུ་ལ་སོགས་པ་ལ་ལྟ་བ་དང་རྣ་བས་གཏམ་
བཟང་པོ་ནི་གཙང་མ་འཇིག་རྟེན་པའི་ཆོས་དང་མ་འདྲེས་པ་ཉན་པ་དང་སྣས་བདེ་གཤེགས་ཀྱི་ཚུལ་
ཁྲིམས་ཀྱི་དྲི་གཙང་མ་འཆལ་ཚུལ་གྱིས་མ་གོས་པ་སྣོམ་པ་དང༌། ལྕེས་འཕགས་པ་ཆེན་པོ་སངས་
རྒྱས་དང་བྱང་སེམས་ཀྱི་དམ་པའི་ཆོས་ཟབ་ཅིང་རྒྱ་ཆེ་བའི་རོ་མྱོང་བ་དང་ལུས་ཀྱིས་ཏིང་ངེ་འཛིན་
ཁྱད་པར་ཅན་གྱི་རེག་བྱའི་བདེ་བ་ཉམས་སུ་མྱོང་བ་དང༌། ཡིད་ཀྱིས་རང་གི་ངོ་བོ་ཉིད་ཀྱིས་ཟབ་པ་
སྟོང་པ་ཉིད་ཀྱི་ཚུལ་རྟོགས་པའི་འོ། །དོན་དམ་པར་རམ་ཞེ་ན་ཤེས་རབ་ཀྱི་ཞིབ་མོར་བསམས་ཤིང་
དཔྱད་པ་ནི་དེ་བཞིན་གཤེགས་པ་ནི་རྒྱུན་ཏེ་རྒྱུ་རྣམས་ཐམས་ཅད་དང་བྲལ་ཏེ། དཔྱད་ན་ནམ་
མཁའ་གང་གི་ཡང་རྒྱུ་མིན་པ་བཞིན་དུའོ། །དེ་བཞིན་གཤེགས་པ་ཇི་ལྟ་བུ་ཞེ་ན་དོན་དམ་པ་སྟེ་ཟག་
པ་མེད་པའི་བདེ་བ་གདུལ་བྱས་མྱོང་བར་མཛད་པ་པོའོ། ། །
343



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
གཉིས་པ་ལ་གསུམ། རྒྱུ་གང་ལས་སྐུ་གང་འགྲུབ་པའི་ཚུལ། གྲུབ་པའི་སྐུ་ཡོན་ཏན་དང་སོ་སོར་
སྦྱར་བ། སྦྱར་བྱ་ཡོན་ཏན་གྱི་ངོ་བོ་ངོས་འཛིན་པའོ། །དང་པོ་ནི། མདོར་བསྡུས་ན་རྣམ་པར་གྲོལ་
བའི་སྐུ་ནི། ཡོངས་སུ་རྫོགས་པ་དང་ཡོན་ཏན་གྱི་ཆོས་ཀྱི་སྐུ་ནི་གོང་ནས་གོང་དུ་སྦྱོང་བ་འདི་ནི་རིམ་
པ་ལྟར་མཉམ་རྗེས་ཀྱི་ཡེ་ཤེས་གཉིས་པོའི་ལས་སུ་བྱ་བ་ཡིན་པར་ཤེས་པར་བྱ་སྟེ། མཉམ་བཞག་གིས་
སྒྲིབ་པ་སྤོང་ལ་རྗེས་ཐོབ་ཀྱིས་ཡོན་ཏན་སྤེལ་བའི་ཕྱིར་རོ། །དེ་ཡང་རྣམ་གྲོལ་ནི་སྤངས་པའི་ཆ་ནས་
ཡིན་ལ་ཆོས་སྐུ་ནི་ཡོན་ཏན་གྱི་ཆ་ནས་སོ། །དེས་ན་ཉན་རང་དག་བདག་མེད་པའི་དོན་སྒོམ་པ་ལས་
འབད་ཀྱང་ཤེས་བྱ་ཇི་སྙེད་པ་ལ་མ་སྦྱངས་པས་རྣམ་གྲོལ་ཙམ་ཐོབ་ཀྱི་ཆོས་ཀྱི་སྐུ་ནི་མི་ཐོབ་པོ། །
གཉིས་པ་ནི། སངས་རྒྱས་ཀྱི་རྣམ་གྲོལ་གྱི་སྐུ་དང་ཆོས་ཀྱི་སྐུ་གཉིས་པོ་དག་ནི་གོང་དུ་བཤད་
པའི་ཡོན་ཏན་རྣམ་གཉིས་རེ་རེ་དང་རྣམ་པ་གཅིག་ཐུན་མོང་དུ་ལྡན་པར་ཤེས་པར་བྱ་སྟེ་རིམ་པ་
ལྟར་ཟག་པ་མེད་པའི་ཕྱིར་དང་ཁྱབ་པའི་ཕྱིར་དང༌། ཐུན་མོང་དུ་འདུས་མ་བྱས་ཀྱི་གནས་ཏེ་རང་
བཞིན་ཉིད་ཡིན་པའི་ཕྱིར་རོ། །དེས་ན་ངོ་བོ་དང་བྱེད་ལས་སྟོན་པའི་ཚིག་འདི་དག་གིས་སངས་
རྒྱས་ལ་རང་སྣང་གི་ཡེ་ཤེས་ཡོད་པར་དང་ཡོད་པའི་ཡེ་ཤེས་འདུས་མ་བྱས་པ་ཡིན་པར་གསལ་
བར་སྟོན་པས། བློ་དང་ལྡན་པ་རྣམས་ཀྱིས་དོན་འདི་ལེགས་པར་ཤེས་པར་བྱའོ། །་་་་་་
གསུམ་པ་ལ་གཉིས། རང་དོན་དང༌། གཞན་དོན་གྱི་ཡོན་ཏན་ནོ། །དང་པོ་ལ་གཉིས། སོ་སོ་
བ་དང་། ཐུན་མོང་བ་བཤད་པའོ། །
དང་པོ་ནི་སངས་རྒྱས་ཀྱི་རྣམ་གྲོལ་གྱི་སྐུ་ནི་ཟག་པ་མེད་དེ་ཉོན་མོངས་པ་དང་ཤེས་བྱའི་སྒྲིབ་
པ་རྣམས་ནི་བག་ཆགས་དང་བཅས་པ་འགགས་པའི་ཕྱིར་རོ། །ཆོས་ཀྱི་སྐུ་ནི་ཡེ་ཤེས་ཤེས་བྱ་ལ་
ཁྱབ་པ་ཉིད་དུ་འདོད་དེ། ཇི་ལྟ་བ་ལ་སྒྲིབ་བྱེད་ཆགས་པའི་སྒྲིབ་པ་དང་ཇི་སྙེད་པ་ལ་སྒྲིབ་བྱེད་ཐོགས་
པའི་སྒྲིབ་པ་རྣམས་མེད་པ་ཡི་སྒོ་ནས་ཡུལ་ལ་འཇུག་པའི་ཕྱིར་རོ། །
གཉིས་པ་ནི་སྐུ་གཉིས་ཀའང་འདུས་མ་བྱས་པ་སྟེ་གཏན་དུ་འཇིག་པ་མེད་པའི་རང་བཞིན་ཡིན་
པའི་ཕྱིར་རོ། །དེ་ཡང་གོང་དུ་འཇིག་མེད་ཆོས་ཅན་ཞེས་པ་ཉིད་ནི་མདོར་བསྟན་པ་ཡིན་ལ་བརྟན་ཞི་
རྟག་པ་ཞེས་སོགས་རྣམས་ཀྱིས་དེ་རྒྱས་པར་བཤད་དོ། །དེ་ལས་མྱགས་པ་སྟེ་འདུ་བྱེད་རྣམས་ཀྱི་
ནུས་པ་ཉམས་པ་རྒ་བ་དང༌། ཁམས་ཀྱི་རྣམ་པར་འགྱུར་བ་ན་བ་དང་། སྲིད་པ་སྔ་མ་ཆད་པ་སྐྱེ་བ་
344



ཡེ་ཤེས་རྡོ་རྗེ། ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། པོད་དང་པོ།
དང༌། བསམ་གྱིས་མི་ཁྱབ་པར་བསྒྱུར་བའི་འཆི་འཕོ་བ་སྟེ་རྣམ་པ་བཞི་ནི་འཇིག་པར་ཤེས་པར་བྱ་
སྟེ༑ བརྟན་སོགས་དག་ལ་བཟློག་པ་མི་བརྟེན་པ་དང་མ་ཞི་བ་དང་མི་རྟག་པ་དང་འཆི་འཕོ་བ་ཡིན་
པའི་ཕྱིར་རོ། །སྐུ་གཉིས་པ་ནི་བརྟན་པ་དང་ཞི་བ་དང་རྟག་པ་དང་འཆི་འཕོ་བ་མེད་པར་ཤེས་པར་
བྱ་སྟེ། རིམ་པ་ལྟར་མྱགས་པ་ལ་སོགས་པ་བཞི་པོ་དེ་མེད་པའི་ཕྱིར་ནའོ། ། །
གཉིས་པ་ནི། དྲི་མ་མེད་པའི་ཡེ་ཤེས་དེ་ནི་གཞན་དོན་གྱི་གནས་ཡིན་ཏེ་གདུལ་བྱའི་རྒྱུད་ལ་
དཀར་པོའི་ཆོས་ཐམས་ཅད་འབྱུང་བའི་རྟེན་ནམ་རྒྱུ་ཡིན་པའི་ཕྱིར་ནའོ། །དེ་ཉིད་བཤད་པ་ནི་དཔེ་
ཇི་ལྟར་ན་དོན་དམ་པར་རྒྱུ་ཡིན་པའི་ནམ་མཁའ་དེ་ནི་གོ་འབྱེད་པའི་སྒོ་ནས་གཟུགས་མཐོང་བ་སྒྲ་
ཐོས་པ་དང་སོགས་ཀྱིས་བསྡུས་པ་དྲི་སྣོམ་པ་དང་རོ་མྱོང་བ་དང་རེག་བྱ་རེག་པ་དང་ཆོས་རྣམས་ནི་
རྟོགས་པའི་རྒྱུ་ཡིན་པ་ལྟར་དཔེ་དེ་བཞིན་དུ་བློ་བརྟན་པ་བྱང་ཆུབ་སེམས་དཔའ་རྣམས་ཀྱི་དབང་
དོན་ལ་སྟེ་ཡུལ་དུ་ཟག་པ་མེད་པའི་ཡོན་ཏན་འབྱུང་མེད་གཟུགས་དོན་ལ་སོགས་པ་དག་སྐྱེ་བ་སྟེ་
འབྱུང་པའི་རྒྱུ་ཡིན་ནོ་ཞེས་དྲང་ངོ༌། །གང་ན་རྣམ་གྲོལ་དང་ཆོས་ཀྱི་སྐུ་གཉིས་སམ་གཟུགས་སྐུ་
གཉིས་སོ། །ཚུལ་ཇི་ལྟ་བུས་ན་སྒྲིབ་པ་སྟེ་འབད་རྩོལ་མེད་པའི་སྦྱོར་བས་སོ། །འདིར་གནས་ཞེས་པ་
རང་དོན་གྱི་ཁྱད་པར་དུ་གོང་མ་དག་བཞེད་པ་ཡོད་དེ་དཔྱད་ན་མི་འཐད་པའི་ངེས་པ་མ་མཐོང་ངོ༌། ། །
བཞི་པ་ལྡན་པའི་ཡོན་ཏན་ལ་གསུམ། ལྡན་ཆོས་མདོར་བསྟན། ལྡན་ས་ངོས་བཟུང་། ལྡན་
ཆོས་རྒྱས་བཤད་དོ། །དང་པོ་ནི་སངས་རྒྱས་ལ་མཚན་དང་དཔེ་བྱད་ལ་སོགས་པའི་ཡོན་ཏན་ཡང་
ལྡན་མོད་ཀྱིས་དེ་དག་དོན་དམ་པའི་ཡོན་ཏན་མིན་པའི་ཕྱིར་འདིར་མ་སྨོས་ཏེ། རྡོ་རྗེ་གཅོད་པར།
གལ་ཏེ་སྐྱེས་བུ་ཆེན་པོའི་མཚན་སུམ་ཅུ་རྩ་གཉིས་ཀྱིས། དེ་བཞིན་གཤེགས་པར་ལྟ་བར་འགྱུར་ན་
ནི་དེས་ན་འཁོར་ལོ་བསྒྱུར་བའི་རྒྱལ་པོ་ཡང་དེ་བཞིན་གཤེགས་པར་འགྱུར་རོ་ཞེས་གསུངས་པ་
ལྟར་རོ། །དེས་ན། སངས་རྒྱས་ནམ་མཁའི་མཚན་ཉིད་དེ། །ཞེས་གསུངས་པ་ལྟར་སངས་རྒྱས་ཀྱི་
དོན་དམ་པའི་ཡོན་ཏན་རྣམས་བརྗོད་པར་བྱ་སྟེ། དེ་ཡང་བླ་ན་མེད་པའི་སངས་རྒྱས་ཉིད་ནི་བསམ་
དུ་མེད་པ་དང༌། རྟག་པ་དང༌། བརྟན་པ་དང་ཞི་བ་དང་གཡུང་དྲུང་ཉིད་དང་། རབ་ཏུ་ཞི་བ་དང་ཁྱབ་
པ་དང་རྟོག་ པ་དང་ བྲལ་བ་དང་ནམ་མཁའ་བཞིན་དུ་ཆགས་པ་མེད་པ་དང༌། ཀུན་ཏུ་ཐོགས་
པ་མེད་དང་ལུས་རེག་སྤངས་པ་དང་། བལྟ་རུ་མེད་པ་དང་བཟུང་དུ་མེད་པ་དང་། དགེ་བ་དང་དྲི་མ་
345



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
མེད་པ་སྟེ་ཁྱད་པར་བཅོ་ལྔ་དང་ལྡན་པ་ཉིད་དོ་ཞེས་པའོ། །
གཉིས་པ་ནི་རྣམ་གྲོལ་གྱི་སྐུ་དག་གིས་རང་དོན་བསྟན་པ་ཡིན་ལ་ཆོས་ཀྱི་སྐུ་དག་གིས་གཞན་
དོན་བསྟན་ཏེ། འདི་ལྟར་རང་ཉིད་འཆིང་བ་ལས་གྲོལ་བ་དང༌། ཡོན་ཏན་གྱི་ནུས་པས་གཞན་སྨིན་
པར་བྱེད་པའི་ཕྱིར་རོ། །རང་གཞན་གྱི་དོན་གྱི་རྟེན་སྐུ་གཉིས་པོ་དེ་ལ་ནི་བསམ་གྱིས་མི་ཁྱབ་པ་
ལ་སོགས་པའི་ཡོན་ཏན་རྣམས་དབྱེར་མེད་དུ་ལྡན་པ་ཡིན་ནོ། ། ད་
གསུམ་པ་ལ་གཉིས། སྤངས་པས་ཕྱེ་བའི་དང༌། རང་བཞིན་དུ་གནས་པའི་ཡོན་ཏན་ནོ། །དང་
པོ་ལ་ལྔ། ཟབ་པའི་དང་། རྟག་པའི་དང་། བདེ་བའི་དང་། ཡེ་ཤེས་ཀྱི་དང་། སྤངས་པའི་ཁྱད་པར་རོ། །
དང་པོ་ནི། རྟོགས་པར་བྱ་ཞེས་དྲང་ངོ༌། །གང་ན་ཐམས་ཅད་མཁྱེན་པའི་ཡེ་ཤེས་ཀྱི་ཡུལ་དུ་
གྱུར་པ་བླ་ན་མེད་པའི་བྱང་ཆུབ་ཀྱི་ཡེ་ཤེས་དེའོ། །ཇི་ལྟར་ན་བསམ་གྱིས་མི་ཁྱབ་པར་རོ། །སུས་
བསམ་གྱིས་མི་ཁྱབ་ན་ལུས་ཅན་ཏེ་བྱིས་པ་སོ་སོའི་སྐྱེ་བོ་རྣམས་ཀྱིས་ནི་འོ། །དེའི་རྒྱུ་མཚན་ནི་སངས་
རྒྱས་དེ་བྱིས་པ་རྣམས་ཀྱི་ཤེས་རབ་གསུམ་གྱིས་ཡུལ་མིན་པའི་ཕྱིར་ནའོ། །དེ་ཉིད་དོན་དམ་པའི་
སངས་རྒྱས་དེ་ནི་བྱིས་པ་རྣམས་ཀྱིས་ཐོས་པའི་ཤེས་རབ་ཀྱི་ཡུལ་མ་ཡིན་ཏེ་ཤིན་ཏུ་ཕྲ་ཞིང་རྟོགས་
པར་དཀའ་བའི་ཕྱིར་རོ། །ཁྱབ་སྟེ་དེ་ནི་རྟོགས་དཀའ་བ་མ་ཡིན་པ་སྒྲ་རྟོག་གི་ཡུལ་ལ་འཇུག་པའི་
ཕྱིར་རོ། །བསམ་པའི་ཤེས་རབ་ཀྱིས་ཡུལ་ཡང་མིན་ཏེ་དོན་དམ་པ་སྟེ་ཡེ་ཤེས་དམ་པ་མི་རྟོག་པའི་
སྤྱོད་ཡུལ་ཡིན་པའི་ཕྱིར་རོ། །ཁྱབ་སྟེ་དེ་ནི་རྟོག་དཔྱོད་ཀྱི་ཡུལ་ལ་འཇུག་པས་སོ། །བསམ་གཏན་
གཟུགས་མེད་ཀྱི་ཏིང་ངེ་འཛིན་ལ་སོགས་པའི་འཇིག་རྟེན་པའི་སྒོམ་པ་དང་ལ་སོགས་ཀྱིས་བསྡུས་
པ་དེ་ལས་གཞན་པའི་ཤེས་པ་ཐམས་ཅད་ཀྱིས་ཡུལ་མ་ཡིན་ཏེ་མཚན་མའི་ཡུལ་ལས་འདས་པས་ས་
ཆོས་ཉིད་ཟབ་མོ་ཡིན་པའི་ཕྱིར་རོ། །ཁྱབ་སྟེ་དེ་ནི་མཚན་མ་ལ་འཇུག་པའི་ཕྱིར་རོ། །དེ་དག་ཀྱང་
གང་གི་ཕྱིར་ན་བྱིས་པ་རྣམས་ཀྱིས་བྱང་ཆུབ་དེ་སྔོན་ཆད་ནམ་ཡང་མཐོང་མ་མྱོང་བའི་ཕྱིར་ཏེ་
གཟུགས་ལ་དམུས་ལོང་བཞིན་ནོ། །དེར་མ་ཟད་ཉན་རང་འཕགས་པ་རྣམས་ཀྱིས་ཀྱང་ཕྱོགས་རེ་
གཟིགས་ཀྱང་ཇི་ལྟ་བ་བཞིན་སྔོན་མཐོང་མ་མྱོང་སྟེ་དཔེར་ན་ཁྱིམ་ན་གནས་པའི་བུ་ཆུང་བཙས་ནས་
རིང་དུ་མ་ལོན་པ་དག་གིས་ཉི་མའི་གཟུགས་ལ་ལྟ་བ་བཞིན་ནོ་ཞེས་པ་སྟེ། དཔལ་འཕྲེང་གི་མདོར།
བཅོམ་ལྡན་འདས་སེམས་ཅད་ཐམས་ཅད་ཀྱི་རྣམ་པར་ཤེས་པའི་ཡུལ་ལས་འདས་པ་སྡུག་བསྔལ་
346



ཡེ་ཤེས་རྡོ་རྗེ། ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། པོད་དང་པོ།
འགོག་པའི་བདེན་པ་ནི་བསམ་གྱིས་མི་ཁྱབ་སྟེ་ཉན་ཐོས་དང་རང་སངས་རྒྱས་ཐམས་ཅད་ཀྱི་ཤེས་
པའི་ཡུལ་མ་ལགས་སོ། །དཔེར་ན་དམུས་ལོང་གཟུགས་ལ་ལྟ་མི་ནུས་པ་དང་བུ་བཙས་པའི་གནས་
ནས་མཆིས་པའི་བྱིས་པ་དགུང་བདུན་པ་ཉི་མའི་དཀྱིལ་འཁོར་ལ་བལྟ་མི་ནུས་པ་བཞིན་དུ་འགོག་
པའི་བདེན་པ་ཡང་བྱིས་པ་སོ་སོ་སྐྱེ་བོ་ཐམས་ཅད་དང༌། ཉན་ཐོས་དང་རང་སངས་རྒྱས་ཀྱི་ཤེས་
པའི་སྤྱོད་ཡུལ་མ་ལགས་སོ་ཞེས་གསུངས་པ་དང་མཐུན་པར་བཤད་པའོ། །གོང་མ་དག་བསྒོམ་
པའི་སོགས་ཁོང་དུ་ཉན་རང་གི་ཡེ་ཤེས་འདོན་ཅིང་ཕྱི་མ་བྱང་སེམས་འཕགས་པ་ལ་སྦྱོར་ཏེ་གང་
འཐད་དཔྱད་པར་བྱའོ། ། །
གཉིས་པ་ནི་བླ་ན་མེད་པའི་བྱང་ཆུབ་དེ་ནི་རྟག་པ་སྟེ་དང་པོར་སྐྱེ་བ་དང་བྲལ་བའི་ཕྱིར་རོ། །
རྒྱུན་བརྟན་པ་ཡིན་ཏེ་མཐར་འགག་པ་མེད་པའི་ཕྱིར་རོ། །རང་བཞིན་གྱིས་ཞི་བ་ཡིན་ཏེ་སྐྱེ་འགག་
གཉིས་སམ་སྒྲོ་སྐུར་གཉིས་མེད་པའི་ཕྱིར་རོ། །གཡུང་དྲུང་ཉིད་ཡིན་ཏེ་ཆོས་ཉིད་རང་བཞིན་གྱིས་
གནས་པ་དེ་ཡིན་པའི་ཕྱིར་རོ། ། ་་་་་
གསུམ་པ་ནི། སྡུག་བསྔལ་རབ་ཏུ་ཞི་བ་ཡིན་ཏེ་སྡུག་ཀུན་རང་བཞིན་གྱིས་འགག་པའི་འགོག་
པའི་བདེན་པ་ཡིན་པའི་ཕྱིར་རོ། །་
བཞི་པ་ནི། ཡེ་ཤེས་ཁྱབ་པ་ཉིད་ཡིན་ཏེ་ཤེས་བྱ་ཇི་སྙེད་པ་ཐམས་ཅད་རྟོགས་པའི་ཕྱིར་རོ། །
མཚན་མའི་རྟོག་པ་མེད་དེ་དམིགས་པ་དང་མཚན་མ་གང་ལ་ཡང་གནས་པ་མེད་པའི་ཕྱིར་རོ། །འདི་
གཉིས་ཀྱིས་ཇི་ལྟ་ཇི་སྙེད་མཁྱེན་པའི་ཡེ་ཤེས་བསྟན་ནོ། ། དེ ལྟ་
ལྔ་པ་ནི་ཆགས་པའི་སྒྲིབ་པ་མེད་དེ་ཉོན་མོངས་པ་ཐམས་ཅད་སྤངས་པའི་ཕྱིར་རོ། །ཤེས་
བྱ་ཐམས་ཅད་དུ་སྟེ་ལ་ནི་ཐོགས་པ་མེད་དེ་ཤེས་བྱའི་སྒྲིབ་པ་ཀུན་ཏེ་ཐམས་ཅད་དག་པའི་ཕྱིར་རོ། །
ཤེས་རྒྱུད་རྩུབ་པ་སྟེ་གཡེང་བར་བྱེད་པའི་རེག་པ་སྙོམས་འཇུག་གི་སྒྲིབ་པ་དང་བྲལ་བ་ཡིན་ཏེ་བྱིང་
རྒོད་གཉིས་མེད་ཅིང་ཏིང་ངེ་འཛིན་ལས་སུ་རུང་བའི་ཕྱིར་རོ། །འཇམ་ཞིང་ལུས་སུ་རུང་བའི་ཕྱིར་
ཞེས་ཀྱང་འདོན་ནོ། །
གཉིས་པ་ནི་བྱང་ཆུབ་དེ་མིག་གིས་བལྟར་མེད་དེ་གཟུགས་སུ་མེད་པའི་ཕྱིར་རོ། །འདི་ཞེས་
མཚན་མར་བཟུང་དུ་མེད་དེ། མཚན་མ་ཐམས་ཅད་མེད་པའི་ཕྱིར་རོ། །རང་བཞིན་གྱིས་དགེ་ཞིང་
གསལ
347



མར
ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
བཟང་བ་ཡིན་ཏེ་རང་བཞིན་རྣམ་པར་དག་པའི་ཕྱིར་རོ། །རང་བཞིན་དང་གློ་བུར་གྱི་དྲི་མ་མེད་དེ་དྲི་
མ་ཐམས་ཅད་སྤངས་པའི་ཕྱིར་རོ། །
ལྔ་པ་འཇུག་པ་ནི། སྤྱིར་བརྟེན་གྱི་འཇུག་པ་དང་དབྱེ་བའི་འཇུག་པ་སོགས་གསུངས་ཀྱང་སྐབས་
འདིར་དབྱེ་བའི་འཇུག་པ་སྟེ་དེ་ལའང་གཉིས། དབྱེ་བའི་ངོ་བོ། ཕྱེ་བའི་ཁྱད་པར་རོ། ། །
དང་པོ་ལ་གསུམ། རང་བཞིན་མདོར་བསྟན། ཁྱད་པར་རྒྱས་པར་བཤད་པ། དོན་བསྡུས་ཏེ་
རིགས་བསྡུ་བའོ། །
དང་པོ་ལ་གསུམ། ཡིན་ལུགས་ཆོས་ཉིད་ཀྱི་སྐུ་དང་། སྣང་ཚུལ་ལོངས་སྤྱོད་པ་དང༌། སྤྲུལ་པའི་
སྐུ་མདོར་བསྟན་པའོ། ། དེ་ལ་
དང་པོ་ནི། ཐོག་མ་སྐྱེ་བ་དང་དབུས་གནས་པ་དང་མཐའ་འགག་པ་རྣམས་མེད་པ་འདུས་མ་
བྱས་པའི་མཚན་ཉིད་དང༌། ཅིང་ནི་གཞན་སྡུད་པ་སྟེ། རྣམ་པར་དབྱེར་མེད་པའི་མཚན་ཉིད་དང་
གཉིས་མེད་པའི་མཚན་ཉིད་དང༌། གསུམ་བྲལ་གྱི་མཚན་ཉིད་དང༌། དྲི་མེད་དང༌། རྣམ་རྟོག་མེད་
པ་དང་ཆོས་ཀྱི་དབྱིངས་རང་བཞིན་གྱིས་དག་པ་གང་ཡིན་པ་དེ་མཐོང་ཞེས་སྦྲེལ་ལོ། །སུས་ན་རྣལ་
འབྱོར་པ་སངས་རྒྱས་དེ་ཡིས་སོ། །དེ་ཇི་ལྟ་བུ་ན་དབྱིངས་ཏེ་རྟོགས་པ་དང་དེ་ལ་མཉམ་པར་བཞག་
པ་ཞིག་གོ་འདིས་ནི་འོད་གསལ་བའི་མཚན་ཉིད་བསྟན་ཏོ། །ཡང་གཞལ་དུ་མེད་པ་རྒྱ་ཆེ་བའི་དང་
གང་གའི་བྱེ་མ་ལས་འདས་པས་གྲངས་མེད་པའི་དང༌། བསམ་དུ་མེད་པ་ཟབ་པའི་དང་། མཉམ་པ་
མེད་པ་ཁྱད་པར་དུ་འཕགས་པའི་ཡོན་ཏན་རྣམས་དང་ལྡན་ལ། དེར་མ་ཟད་དེ་བཞིན་གཤེགས་
པའི་དྲི་མེད་དབྱིངས་ངོ་བོ་ཉིད་སྐུ་དེ་ནི་བག་ཆགས་དང་བཅས་པའི་ཉེས་པ་རྣམས་སྤང་པ་དྲི་མ་མེད་
པའི་ཡོན་ཏན་དང་ཡང་ལྡན་པའོ། ། ། །
གཉིས་པ་ནི། སྣ་ཚོགས་དམ་ཆོས་འོད་ཟེར་ནི་གསུང་བརྗོད་པ་ཡིན་ལ་དེའི་སྐུ་ནི་སྐུ་སྟོན་པའོ། །
དེས་འགྲོ་བའི་རྣམ་གྲོལ་གྱི་དོན་བསྒྲུབ་པ་ལ་བརྩོན་པ་ནི་མཛད་པའོ། །མཛད་པ་ཡིད་བཞིན་ནོར་
བུའི་རྒྱལ་པོ་བཞིན་ནི་འབད་རྩོལ་མེད་པའོ། །སྣ་ཚོགས་པའི་དངོས་པོར་སྣང་ཀྱང་དེའི་རང་བཞིན་
མིན་པ་ནི་དེའི་ངོ་བོ་ཡིན་པར་སྟོན་པའོ། ། –
གསུམ་པ་ནི། ལམ་དུ་མ་ཞུགས་པའི་འཇིག་རྟེན་པ་རྣམས་ཞི་བའི་ལམ་ལ་འཇུག་པར་བྱེད་ལ་
348



ཡེ་ཤེས་རྡོ་རྗེ། ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། པོད་དང་པོ།
ཞུགས་པ་རྣམས་ཐེག་ཆེན་དུ་རབ་ཏུ་སྨིན་པ་དང་སྨིན་པ་རྣམས་ལུང་སྟོན་པའི་རྒྱུའི་གཟུགས་སྤྲུལ་སྐུ་
གང་ཡིན་པ་དེ་ཡང་འཇིག་རྟེན་འདིར་ནི་རྟག་ཏུ་རྒྱུན་མི་ཆད་པར་གནས་ཏེ་དཔེར་ན་ནམ་མཁའི་ཁམས་
ཏེ་དབྱིངས་སུ་གཟུགས་ཀྱི་ཁམས་ཟླ་བའི་དཀྱིལ་འཁོར་རྒྱུན་མི་ཆད་དུ་གནས་པ་བཞིན་ནོ། །ཡང་
གི་སྒྲས་ལོངས་སྐུ་རྒྱུན་མི་འཆད་པར་མ་ཟད་ཅེས་པའོ། །བཤད་པ་གཞན་ནི་སྐབས་དང་མི་འབྱོར་རོ། །
གཉིས་པ་ལ་གཉིས། ཐུན་མོང་གི་དབྱེ་བ། དབྱེ་བ་སོ་སོའི་རང་བཞིན་ནོ། །དང་པོ་ལ་ལྔ་ལས།
གང་ལ་དབྱེ་བའི་གཞི་ནི་རྐྱེན་གཞན་ལ་རག་མ་ལས་པས་ན་རང་བྱུང་སྟེ་དེ་རྣམས་ཀྱི་རྒྱུད་ཀྱི་ཐམས་
ཅད་མཁྱེན་པ་ནི་ངོ་བོ་ཡིན་ལ་དེ་ལ་མིང་དུ་ནི་སངས་རྒྱས་ཉིད་ཅེས་གང་བརྗོད་པར་བྱ་བ་སྟེ་དེ་དབྱེ་
གཞི་ཞེས་སྦྲེལ་ལོ། །དེ་ཁྱད་པར་ཇི་ལྟ་བུ་ཞེ་ན་འཁོར་འདས་ཀྱི་མཁའ་ལ་མི་གནས་པས་མཆོག་ཏུ་
མྱ་ངན་ལས་འདས་པ་དང་རྟོག་གེས་བསམ་དུ་མེད་པ་དང་འཁོར་བའི་གཡུལ་ལས་རྒྱལ་ཞིང་མཆོད་
པར་འོས་པས་དགྲ་བཅོམ་པ་དང༌། སོ་སོ་རང་རིག་པ་ཡི་བདག་ཉིད་དུ་གྱུར་པའོ། །གང་དབྱེ་བའི་
ངོ་བོ་ནི་སྤྱིར་སངས་རྒྱས་ཀྱི་སྐུ་གཅིག་དང་གཉིས་ལ་སོགས་པ་དུ་མར་འབྱེད་དེ། འཕགས་པ་འཇམ་
གྱི་ཞལ་སྔ་ནས། སངས་རྒྱས་ཤཱཀྱ་སེང་གེ་ཡིས། །སེམས་ཅན་བསམ་པའི་དབང་དག་གིས། །སྐུ་
ནི་གཅིག་གཉིས་གསུམ་དང་ནི། །བཞི་དང་ལྔ་རུ་གསུང་བ་སྟེ། །ཞེས་མདོར་བསྟན་ནས་དང་པོ་
གཅིག་ཏུ་བསྡུ་བ་ནི། སངས་རྒྱས་ཐོག་མ་ཐ་མ་མེད། །དང་པོའི་སངས་རྒྱས་རིས་མེད་པ། །ཡེ་ཤེས་
མིག་གཅིག་དྲི་མ་མེད། །དེ་བཞིན་གཤེགས་པའི་ཡེ་ཤེས་སྐུ། །ཞེས་སོ། ། གཉིས་སུ་དབྱེ་བ་ནི། ཇི་
ལྟར་གཟུགས་ཀྱི་སྐུ་དང་ནི། །དེ་ལྟར་སངས་རྒྱས་ཆོས་སྐུ་སྟེ། །སེམས་ཅན་བསམ་པའི་དབང་གི་ཕྱིར། །
བསྟན་བཅོས་སྐྱབས་གནས་གསུམ་པས་གསུངས། །ཞེས་སོ། །གསུམ་དུ་དབྱེ་བ་ནི། ཐུགས་གསུང་
སྐུའི་དབྱེ་བ་ཡིས། །སྐུ་གསུམ་དག་ནི་རབ་ཏུ་བསྒྲགས། ། ཆོས་དང་ལོངས་སྤྱོད་སྤྲུལ་པ་རྣམས། །
སྔགས་ཀྱི་ཚུལ་ལས་མི་ཡིས་སྒྲུབ། །ཅེས་སོ། །བཞིར་དབྱེ་བ་ནི། ངོ་བ་ཉིད་ལོངས་རྫོགས་བཅས་
དང༌། །དེ་བཞིན་གཞན་པའི་སྤྲུལ་པ་དང༌། །ཆོས་སྐུ་མཛད་པར་བཅས་པ་སྟེ། །རྣམ་པ་བཞིར་ནི་
ཡང་དག་བརྗོད། །ཅེས་སོ། །ལྔར་དབྱེ་བ་ཡང་གསུངས་མོད་ཀྱི་མཚན་ཉིད་ཀྱི་མ་གྲགས་པས་བཀོད་
དོ༑ ༑ཐེག་པར་མ་གྲགས་པས་མ་བཀོད་དོ། །དེ་ལ་འདིར་ནི་རང་བཞིན་ངོ་བོ་ཉིད་ཀྱི་སྐུ་དང་ལ་
སོགས་པའི་སྒྲས་ལོངས་སྤྱོད་རྫོགས་པ་དང་སྤྲུལ་པ་སྟེ་སྐུ་གསུམ་པོ་དེ་དག་གི་སྒོ་ནས་དབྱེ་བ་འཇུག་གོ །
349



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
དེ་ལྟར་དབྱེ་བའི་རྒྱུ་མཚན་ནི། སངས་རྒྱས་ཀྱི་སྐུ་གཞིར་བྱས་པ་ལས་ཟབ་པའི་ཡོན་ཏན་དང་རྒྱ་ཆེ་
བའི་ཡོན་ཏན་དང་བདག་ཉིད་ཆེན་པོའི་ཡོན་ཏན་གྱི་ཆོས་གསུམ་ཡོད་པའི་རྒྱུ་མཚན་གྱིས་སྐུ་གསུམ་
དུ་རབ་ཏུ་ཕྱེ་འོ། །གཉིས་སུ་དབྱེ་བ་ནི་བདེན་གཉིས་སམ་དོན་གཉིས་སམ་རྒྱུའི་སྒོ་ནས་ཡིན་ལ།
བཞི་ནི་དོན་དམ་གྱི་སྐུ་ལ་དབྱིངས་དང་ཡེ་ཤེས་སོ་སོར་འབྱེད་པའོ། །དེ་ལྟར་དབྱེ་བའི་དོན་ནི་སྐུ་
གསུམ་པོ་ངོ་བོ་གཅིག་སྟེ་ཐམས་ཅད་ཀྱང་དབྱིངས་དང་ཡེ་ཤེས་ཀྱི་བདག་ཉིད་ཡིན་པའི་ཕྱིར་རོ། །
སྣང་ཚུལ་གྱི་སྒོ་ནས་ནི་ཐ་དད་པ་ཡིན་ཡང་དེ་ཙམ་གྱིས་ངོ་བོ་ཐ་དད་པར་མི་འགྱུར་རོ། །དེ་ལྟར་
གྲངས་ངེས་པའི་རྒྱུ་མཚན་ནི་དོན་གཉིས་རྟེན་དང་བཅས་པ་ལ་གསུམ་དུ་ངེས་ཏེ། རྒྱན་དུ། སྐུ་གསུམ་
དག་གིས་སངས་རྒྱས་ཀྱི། །སྐུ་བསྡུས་པར་ནི་ཤེས་བྱ་སྟེ། །སྐུ་གསུམ་དག་གིས་རང་གཞན་གྱི། །
དོན་འདི་རྟེན་དང་བཅས་པར་བསྟན། །ཅེས་གསུངས་པས་སོ། །ཡང་ན་ངོ་བོ་དབྱིངས་དང་ཡེ་
ཤེས་དེ་ཉིད་ཉེ་རིང་གི་གདུལ་བྱ་ལ་སྣང་ཚུལ་ཐ་དད་པའི་སྒོ་ནས་གསུམ་དུ་གྲངས་ངེས་སོ། །འདིར་
ཁ་ཅིག་ངོ་བོ་ཉིད་སྐུ་ཡེ་ཤེས་སུ་མི་འདོད་ཅི་གཞན་དག་གཟུགས་སྐུ་གཉིས་ཡེ་ཤེས་སུ་མི་འདོད་པ་
ནི་སྐབས་འདིའི་དབྱེ་གཞི་དང་དབྱེ་ཆོས་སྟོན་པའི་གཞུང་ལས་ཕྱི་རོལ་ཏུ་གྱུར་ཏོ། ། ན ་
གཉིས་པ་ལ་གསུམ། ངོ་བོ་ཉིད་ཀྱི་དང༌། ལོངས་སྤྱོད་རྫོགས་པའི་དང༌། སྤྲུལ་པའི་སྐུ་བཤད་
པའོ། །དང་པོ་ལ་གསུམ། མཚན་ཉིད་དང་ཡོན་ཏན་ཐུན་མོང་དུ་མདོར་བསྟན། མཚན་ཉིད་ལྔ་དང་།
ཡོན་ཏན་ལྔ་སོ་སོའི་ངོ་བོ་བཤད་པའོ། ། ། །
དང་པོ་ནི། སྐུ་གསུམ་ཡོད་པ་དེ་ལ་སངས་རྒྱས་རྣམས་ཀྱི་ནི་ངོ་བོ་ཉིད་སྐུ་དེ་མདོར་བསྡུས་ན་
མཚན་ཉིད་ལྔ་དང་ཡོན་ཏན་ལྔ་དང་ནི་ལྡན་པ་ཉིད་དུ་རིག་པར་བྱའོ། །
གཉིས་པ་ནི། སྐྱེ་འགག་ཐམས་ཅད་དང་བྲལ་བ་འདུས་མ་བྱས་པའི་མཚན་ཉིད་དང༌། སྐུ་དང་
ཡེ་ཤེས་ཐམས་ཅད་རོ་གཅིག་ཏུ་འདྲེས་པས་རྣམ་དབྱེ་མེད་པའི་མཚན་ཉིད་དང་སྒྲོ་སྐུར་གྱི་མཐའ་
གཉིས་དག་ནི་རྣམ་པར་སྤངས་པ་གཉིས་སུ་མེད་པའི་མཚན་ཉིད་དང༌། སེམས་མ་ཞི་བར་བྱེད་པ་
ཉོན་མོངས་པའི་སྒྲིབ་པ་དང༌། ཤེས་བྱ་ལ་ཡེ་ཤེས་སྐྱེ་བའི་གེགས་ཤེས་བྱའི་སྒྲིབ་པ་དང༌། ཏིང་ངེ་
འཛིན་གྱི་བར་ཆད་སྙོམས་འཇུག་གི་སྒྲིབ་པ་སྟེ་དེ་གསུམ་ལས་ནི་ངེས་པར་ལེགས་པར་གྲོལ་བ་གསུམ་
བྲལ་གྱི་མཚན་ཉིད་དང༌། སངས་རྒྱས་ཀྱི་ཆོས་དབྱིངས་དེ་ནི་འོད་གསལ་བ་ཡིན་ཏེ་ངོ་བོ་ཉིད་ཀྱིས་
350



པོད་དང་པོ།
ཡེ་ཤེས་རྡོ་རྗེ། ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། །
ནི་དག་པའི་ཕྱིར་ན་སྟེ་རང་བཞིན་གྱིས་དྲི་མ་མེད་ཅིང་རྟོག་པའི་ཡུལ་མིན་པས་རྣམ་པར་རྟོག་པ་
མེད་པ་དང་ཆོས་ཉིད་ལ་མཉམ་པར་བཞག་པའི་རྣལ་འབྱོར་པ་སངས་རྒྱས་རྣམས་ཀྱི་ཡུལ་ཡིན་པའི་
ཕྱིར་ནའོ། །
གསུམ་པ་ནི་ངོ་བོ་ཉིད་ཀྱི་སྐུ་ནི་ཚད་ཀྱིས་གཞལ་དུ་མེད་པ་དང་གྲངས་མེད་པ་དང་བསམ་དུ་
མེད་པ་དང་མཉམ་པ་མེད་པ་དང་རྣམ་པར་དག་པའི་མཐར་ཐུག་པའི་ཡོན་ཏན་ལྔ་པོ་རྣམས་དང་ཡང་
དག་པར་ལྡན་ཏེ། རིམ་པ་བཞིན་དུ་ངོ་བོ་རྒྱ་ཆེ་བའི་ཕྱིར་གྲངས་ཡོངས་སུ་ཆད་པ་མེད་པའི་ཕྱིར་དང་
རྟོག་གེའི་ཡུལ་ནི་མིན་པའི་ཕྱིར་དང་སངས་རྒྱས་འབའ་ཞིག་གི་ཡོན་ཏན་ཡིན་པའི་ཕྱིར་རམ་ཡང་ན་
འབའ་ཞིག་ནི་ཐར་པའི་རྣམ་གྲངས་སུ་ཡང་བཤད་དོ། །སྒྲིབ་གཉིས་བག་ཆགས་དང་བཅས་པ་སྤངས་
པའི་ཕྱིར་རོ། །དེ་ལྟར་རྟགས་ལྔ་ནི་གཞལ་མེད་ལ་སོགས་དང་གོ་རིམ་བཞིན་དུ་དོན་དང་དོན་ཅན་
ཡིན་ནོ། །
ས)
གཉིས་པ་ལ་གསུམ། ངོ་བོ་ངོས་བཟུང་། ཐ་སྙད་མདོར་བསྟན། རྐྱེན་ལས་སྣང་ཚུལ་ལོ། །དང་
པོ་ནི་ཟབ་པ་དང་རྒྱ་ཆེ་བ་སྣ་ཚོགས་པའི་ཆོས་ལ་རྫོགས་པར་ལོངས་སྤྱོད་པའི་རང་བཞིན་ཅན་གྱི་
ཆོས་ཏེ་སྐུ་ནི་རྒྱུན་དུ་སྣང་བའི་ཕྱིར་ཞེས་འབྲུ་མང་པོ་སའི་བསྡུ་བས་བྱ་བ་དང་བྱེད་པོ་ལྷན་ཅིག་
བསྟན་པའི་སྒོ་ནས་བརྗོད་པ་དང་སྟོན་པ་རྒྱུན་མི་འཆད་པ་སྟོན་ཏོ། །ཡང་གཟུགས་ཀྱི་ཆོས་ནི་སྣང་
ཕྱིར་དང༌། ཞེས་འགྱུར་སར་དུ་འབྱུང་བ་ལྟར་བཤད་དོ། །རང་རྒྱུད་གྱི་ཐུགས་རྗེ་རྣམ་པར་དག་པ་
དང་གདུལ་བྱའི་ལས་དག་པའི་རྒྱུ་མཐུན་པའི་འབྲས་བུ་འགྲོ་དོན་རྒྱུན་མི་ཆད་པའི་ཕྱིར་མཛད་པ་
རྒྱུན་མི་ཆད་པ་དང་། རྣམ་པར་རྟོག་པ་མེད་ཅིང་ལྷུན་གྱིས་གྲུབ་པར་གདུལ་བྱའི་འདོད་པ་ཇི་ལྟ་བ་
བཞིན་གྱི་རེ་བ་ཡོངས་སུ་བསྐང་བའི་ཕྱིར་འདུ་བྱེད་མེད་པ་དང༌། ཡིད་བཞིན་ནོར་བུ་ཚོན་གྱི་དབང་
གིས་སྣ་ཚོགས་སུ་སྣང་ཡང་དེའི་ངོ་བོར་མེད་པའི་མཐུ་མངའ་བ་ལྟར་གདུལ་བྱའི་དབང་གིས་སྣ་
ཚོགས་སུ་སྣང་ཡང་དེར་མེད་རྫུ་འཕྲུལ་སྟེ་ཆོས་ལ་རྫོགས་པར་ལོངས་སྤྱོད་པའི་སྐུ་ནི་ལྔ་པོ་དེ་རྣམས་
ཀྱིས་རྣམ་པར་གནས་སོ། ། ནམ་
གཉིས་པ་ནི། ལོངས་སྐུ་འཆད་པའི་སྐབས་འདིར་ནི་ལོངས་སྐུ་དེ་སྣ་ཚོགས་རྣམ་ལྔར་བརྗོད་དོ། །
གང་ཞེ་ན་གསུང་རྗོད་པ་དང་སྐུ་སྟོན་པ་དང་ཐུགས་ཀྱི་མཛད་པ་གསུམ་རྒྱུན་མི་འཆད་པ་དང་། མངོན་
351



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
པར་འདུ་བྱེད་པ་འབད་རྩོལ་མེད་པ་དང་། སྣ་ཚོགས་དེའི་ངོ་བོ་མིན་ཡང་དེར་སྟོན་པ་རྣམས་སོ། །
གསུམ་པ་ནི། ཇི་ལྟར་ཚོན་ནི་སྣ་ཚོགས་པའི་རས་ཀྱི་དབང་གིས་ནོར་བུ་ཆུ་ཤེལ་ཁ་ཏོག་སྣ་
ཚོགས་དེ་དངོས་མིན་ཡང་དེར་སྣང་བ་ལྟར་དེ་བཞིན་དུ་འགྲོ་བའི་མོས་པའི་རྐྱེན་སྣ་ཚོགས་པའི་དབང་
གིས་ཁྱབ་བདག་ལོངས་སྐུ་ཡང་དེའི་དངོས་པོ་མིན་ཡང་སྣ་ཚོགས་པར་སྣང་ངོ༌། །
གསུམ་པ་ལ་གཉིས། སྤྲུལ་བ་སྣ་ཚོགས་སྟོན་ཚུལ། སྟོན་པ་དེའི་བྱེད་ལས་སོ། །དང་པོ་ནི།
སྟོན་ཅེས་དྲང་ངོ༌། །གང་གིས་ན་འཇིག་རྟེན་མཁྱེན་པ་སངས་རྒྱས་ཀྱིས་སོ། །རྒྱུ་ནི་ཐུགས་རྗེ་ཆེན་པོ་
བརྟེན་ནས་སོ། །དུས་ནམ་གྱི་ཚེ་ན་གདུལ་བྱ་འདུལ་རུང་མི་རུང་ལ་སོགས་པའི་འཇིག་རྟེན་ཀུན་ལ་
གཟིགས་ནས་ནི་འདུལ་དུ་རུང་བའི་ཚེ་ནའོ། །ཚུལ་ནི་ཆོས་ཀྱི་སྐུ་ལས་མ་གཡོས་པར་ཏེ་མ་གཡོས་
བཞིན་དུ། གང་དུ་ན་ཡོངས་སུ་མ་དག་ཞིང་རྣམས་སུའོ། །དུས་ཅི་ཙམ་དུ་ན་སྲིད་པ་ཅི་སྲིད་གནས་
པའི་བར་དུའོ། །ཐབས་ཅིས་ན་ སྤྲུལ་བའི་ རང་བཞིན་སྣ་ཚོགས་རྣམས་ ཀྱིས་སོ། །ངོ་བོ་གང་ན་
མཛད་པ་བཅུ་གཉིས་ཏེ་དེ་ཡང་ཐུབ་པའི་དབང་པོ་འདིའི་མཛད་པ་ལ་སྦྱར་ན་སྔོན་འོད་སྲུང་གི་དུས་
སུ་སྟོན་པ་འདི་ཉིད་བྲམ་ཟེའི་ཁྱེའུ་བླ་མར་གྱུར་པ་ལས་དེའི་འོག་རོལ་ཏུ་དགའ་ལྡན་དུ་ལྷའི་སྐྱེ་བ་
དམ་པ་དོག་ཀར་དུ་མངོན་པར་སྐྱེ་བ་དང༌། རོལ་མོ་སྣ་ཚོགས་པའི་སྒྲས་བསྐུལ་བའི་མཐུས་དགའ་
ལྡན་གྱི་གནས་ནས་འཛམ་བུའི་གླིང་དུ་འཕོ་བ་ནི་མཛད་པ་གཅིག་གོ །འདིར་ཁ་ཅིག་འཕོ་བ་ཁོ་ན་
མཛད་པ་གཅིག་ཏུ་གྲངས་ལ། གཞན་དག་དེ་ནི་མི་འཐད་དེ་ཚིག་གོང་མ་དང་རྒྱན་གཉིས་ཀྱི་འགྲེལ་
པ་དང་འགལ་ལོ་ཞེས་ གསུང་ངོ༌། །གླང་བོ་ཆེའི་གཟུགས་ཀྱིས་ཡུམ་གསོ་སྦྱོང་ལ་གནས་པའི་
ལྷུམས་སུ་འཇུག་པ་དང༌། དེ་ནས་ཟླ་བ་བཅུ་རྫོགས་པ་ན་ལུམ་བའི་ཚལ་དུ་གནོད་པར་མེད་པར་
ཡུམ་གྱི་གློ་གཡས་པ་བརྟོལ་ཏེ་བལྟམ་པ་དང་རྩིས་དང་འཕོངས་དང་ཡི་གེ་ལ་སོགས་པའི་བཟོའི་
གནས་ལ་མཁས་པར་སྦྱོང་བ་དང་། ས་འཚོ་མ་ལ་སོགས་པའི་བཙུན་མོའི་འཁོར་བརྒྱད་ཁྲི་བཞི་སྟོང་
དང་ལྷན་ཅིག་དགྱེས་པར་རོལ་པ་དང༌། འདོད་པའི་ཉེས་པ་མཐའ་ཡས་པ་རྣམས་རིགས་ནས་
མཆོད་བརྟེན་རྣམ་དག་གི་དྲུང་དུ་ངེས་པར་རབ་ཏུ་འབྱུང་བ་དང་དེ་ནས་ཆུ་བོ་ན་ར་ཛྷའི་ནའི་འགྲམ་
དུ་ལོ་དྲུག་ཏུ་དཀའ་བ་སྤྱད་པ་དང༌། དེ་ནས་བྱང་ཆུབ་ཀྱི་སྙིང་པོའི་རྡོ་རྗེའི་གདན་དུ་གཤེགས་ཏེ་
རྩྭ ཀུ་ཤའི་གདན་ལ་བཞུགས་པ་དང༌། བདུད་ཀྱི་སྡེ་དཔུང་དང་བཅས་པའི་སྟོབས་འཇོམས་པ་
352



ཡེ་ཤེས་རྡོ་རྗེ། ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། ། པོད་དང་པོ།
དང་། ཐོ་རངས་ཀྱི་ཚེ་རྫོགས་པར་ནི་བྱང་ཆུབ་པ་སྟེ་སངས་རྒྱས་པ་དང་། དེ་ནས་ཆོས་ཀྱི་འཁོར་ལོ་
རིམ་པ་གསུམ་དུ་བསྐོར་བ་དང༌། མཐར་ཀུ་ཤའི་གྲོང་དུ་མྱ་ངན་ལས་འདས་པར་གཤེགས་པར་
མཛད་པ་རྣམས་སོ། །འདི་དག་ལ་དང་པོ་དགུ་སེམས་དཔའི་མཛད་པ་དང་ཐ་མ་གསུམ་སངས་རྒྱས་
ཀྱི་མཛད་པར་བཤད་པ་ནི་དེ་ལྟར་བསྟན་པ་ལ་དགོངས་ལ། སྡེ་བ་དག་ནི་མཚན་ཉིད་པར་ཡང་
འདོད་དོ། །ཤཱཀྱ་བཤེས་གཉེན་ནི་ཐ་མ་ལྔ་སངས་རྒྱས་ཀྱི་མཛད་པར་མཆད་དེ་ཀུན་སྙིང་སོགས་
ཀྱིས་བཀག་གོ །བཅོམ་ལྡན་འདས་ཀྱི་མཛད་པ་མཐའ་ཡས་ཀྱང་བཅུ་གཉིས་སུ་མཛད་པ་ནི་གྲངས་
ལ་དགའ་བའི་ངོར་ཡིན་ལ། བཅུ་གཉིས་སུ་དབྱེ་ཚུལ་ཡང་རིན་ཆེན་འཕྲེང་བར། ལྷ་རྣམས་ཀུན་
ལ་འབབ་པ་དང་། །དེ་བཞིན་དུ་ནི་མྱ་ངན་ལས། །འདས་པ་སྟོན་པའི་མཛད་པར་ཡིན། །ཞེས་ལྷ་ལ་
བབ་པ་མཛད་པ་གཅིག་ཏུ་བཤད་ལ། མདོ་ཁ་ཅིག་ལས་དམ་པའི་ཆོས་ནུབ་པ་ལ་མཁས་པ་ཞེས་
ཆོས་ནུབ་པ་མཛད་པ་གཅིག་ཏུ་བགྲང་ངོ༌། །འདི་འཐད་དེ་མ་གུས་པ་ལས་སྡིག་རྐྱེན་དུ་མི་འགྱུར་
བའི་ཕྱིར་དུའོ་གསུང་ངོ༌། ། །
གཉིས་པ་ལ་འཇུག་པར་མཛད་ཅེས་དྲང་ངོ༌། །གང་ལ་ན་དམན་པའི་མྱ་ངན་ལས་འདས་པའོ། །
གང་ན་ལམ་དུ་མ་ཞུགས་པའི་སེམས་ཅན་རྣམས་སོ། །སུས་ན་གདུལ་བའི་ཐབས་མཁྱེན་པའི་སངས་
རྒྱས་ཀྱིས་སོ། །ཚུལ་ཇི་ལྟ་བུས་ན་དེ་རྣམས་སྲིད་པ་གསུམ་ལ་སྐྱོ་བ་བསྐྱེད་པའི་སྒོ་ནས་སོ། །ཐབས་
ཅིས་དེ་བསྐྱེད་ན་འདུས་བྱས་ཐམས་ཅད་མི་རྟག་ཟག་བཅས་ཐམས་ཅད་སྡུག་བསྔལ་ཆོས་ཐམས་
ཅད་བདག་མེད་པ་དང་མྱ་ངན་ལས་འདས་པ་ཞི་བའོ་ཞེས་སྟོན་པའི་སྒྲ་ཡིས་སོ། །དེ་ཙམ་གྱིས་
བརྩོན་པ་འདོར་རམ་ཞེ་ན་མིན་ཏེ་ཐེག་མཆོག་ཐེག་ཆེན་ལ་སྨིན་པར་མཛད་དོ་ཞེས་དྲང་ངོ༌། །གང་
ན་སྡུག་བསྔལ་ཞི་བའི་ལམ་ལ་རབ་ཏུ་ཞུགས་པ་རང་ཉིད་མྱ་ངན་ལས་འདས་པ་ཐོབ་པར་འདུ་ཤེས་
པ་ཅན་གང་ཡིན་པ་དེ་དག་གོ །ཚུལ་ཇི་ལྟ་བུས་ན་མྱང་འདས་ཐོབ་ཟིན་ནོ་སྙམ་པའི་སྔར་གྱི་འཛིན་
པ་ལས་བཟློག་སྟེ་ཐེག་ཆེན་གྱི་ཐབས་དང་ཤེས་རབ་ཡོངས་སུ་བཟུང་དུ་འཇུག་པའི་སྒོ་ནས་སོ། །
ཐབས་ཅིས་ཟློག་ན་དམ་ཆོས་པད་མ་དཀར་ལ་སོགས་ཆོས་ཀྱི་དེ་ཁོ་ན་ཉིད་རྒྱུ་རིགས་གཅིག་པ་དང་
འབྲས་བུ་ཐེག་པ་གཅིག་པ་ལ་སོགས་པ་རྣམས་སྟོན་པར་བྱེད་པའི་མདོ་དག་བསྟན་པ་ཡིས་སོ། །དེ་
ཙམ་གྱིས་ཀྱང་བརྩོན་པ་མི་འདོར་བར་དེ་དག་ས་བརྒྱད་པ་ཡན་ཆད་ལ་བཀོད་ནས་བྱང་ཆུབ་མཆོག་
353



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
ཏུ་དངོས་སུ་ལུང་བསྟན་པར་བྱེད་དོ། །
གསུམ་པ་དོན་བསྡུ་ཞིང་རིགས་བསྡུ་བ་ནི། སྐུ་གསུམ་པོ་འདི་དག་ནི་ཕྲ་ཞིང་རྟོགས་དཀའ་བས་
ཟབ་པ་དང་གཞན་དོན་གྱི་མཐུན་ནི་སྣ་ཚོགས་པ་དང་བྱིས་པ་རྣམས་ཀྱིས་བསམ་པའི་དོན་དང་
མཐུན་པར་དེ་དག་རབ་ཏུ་འདྲེན་པའི་ཕྱིར་ན་གྲངས་བཞིན་དུ་ཟབ་པ་དང་རྒྱ་ཆེ་བ་དང་བདག་
ཉིད་ཆེན་པོ་ཞེས་ཤེས་པར་བྱའོ། །དེ་དག་རིགས་བསྡུ་ན་གསུམ་པོ་འདིར་ནི་དང་པོ་ཟབ་པ་ནི་ཆོས་
སྐུ་སྟེ་རང་དོན་དམ་པའི་སྐུ་ཡིན་ལ་ཕྱི་མ་གཉིས་པ་དག་ནི་གཞན་དོན་གཟུགས་ཀྱི་སྐུ་ཡིན་ཞིང་དེ་
དག་ལས་ཐ་མ་གཉིས་ནི་དང་པོ་ཆོས་སྐུ་ལ་ནི་གནས་པ་སྟེ་རྟེན་ནོ། །དེ་དཔེར་ན་ཟླ་བའི་གཟུགས་
ནམ་མཁའ་ལ་ནི་གནས་པ་བཞིན་ནོ། །དེ་སྐད་དུ་ཡང་གསེར་འོད་དམ་པའི་མདོར། དཔེར་ན་ནམ་
མཁའ་ལ་བརྟེན་ཏེ་གློག་འབྱུང་ངོ༌། །གློག་ལ་བརྟེན་ཏེ་འོད་སྣང་ངོ༌། །དེ་བཞིན་དུ་ཆོས་ཀྱི་སྐུ་ལ་
བརྟེན་ཏེ་ལོངས་སྤྱོད་རྫོགས་པའི་སྐུ་འབྱུང་ངོ༌། །ལོངས་སྤྱོད་རྫོགས་པའི་སྐུ་ལ་བརྟེན་ཏེ་སྤྲུལ་པའི་
སྐུ་སྣང་ངོ༌། །ཞེས་སོ། ། །
གཉིས་པ་ཕྱེ་བའི་ཁྱད་པར་ལ་གཉིས། རྟག་པའི་དང་། བསམ་གྱིས་མི་ཁྱབ་པའི་ཁྱད་པར་རོ། །
དང་པོ་ལ་གསུམ། རྟག་པའི་རྒྱུ་མཚན་མདོར་བསྟན། བསྟན་པ་དེའི་དོན་བཤད་པ། རྒྱུ་མཚན་སྐུ་
དང་སྦྱར་བའོ། ། །
དང་པོ་ནི། སངས་རྒྱས་བཅོམ་ལྡན་འདས་ཀྱི་གཟུགས་ཀྱི་སྐུ་ནི་རྟག་གོ་ཞེས་དྲང་ངོ༌། །དེའི་རྒྱུ་
མཚན་ནི། དེ་ཡང་འདིར་མི་རྟག་པ་ནི་འཆི་བ་ལ་བྱའོ། །དེ་ཡང་སེམས་ཅན་དག་ནི་ཚེ་དང་ལས་དང་
བསོད་ནམས་ཟད་ནས་འཆི་བ་ལྟར་འདིར་ཡང་གཟུགས་ཀྱི་སྐུ་ལ་གནས་པའི་རྒྱུ་མ་ཚང་ནས་མི་
རྟག་གོ་ཞེ་ན་མ་གྲུབ་སྟེ་གནས་པའི་རྒྱུ་མཐའ་ཡས་པ་བསགས་པའི་ཕྱིར་རོ། །དེ་ལྟ་ནའང་གདུལ་བྱ་
མེད་པས་མི་རྟག་ཅེ་ན་མ་གྲུབ་སྟེ་སེམས་ཅན་ཟད་པ་མེད་པའི་ཕྱིར་རོ། །གདུལ་བྱ་ཡོད་ཀྱང་དེ་
མ་མི་བརྩེ་བས་མི་རྟག་གོ་ཞེ་ན་མ་གྲུབ་སྟེ་བརྩེ་བའི་ཕྱིར་རོ། །གལ་ཏེ་བརྩེ་ཡང་གནས་མི་ནུས་སོ་
ཞེ་ན་མ་གྲུབ་སྟེ་རྫུ་འཕྲུལ་ལ་དབང་འབྱོར་པའི་ཕྱིར་རོ། །ནུས་ཀྱང་འཁོར་བ་ལ་མ་སྐྱོ་བས་མི་རྟག་
གོ་ཞེ་ན་མ་གྲུབ་སྟེ་འཁོར་འདས་དབྱེར་མེད་དུ་མཁྱེན་པས་སོ། །དེ་ལྟར་མཁྱེན་ཡང་སྡུག་བསྔལ་
གྱིས་གནོད་པས་མི་རྟག་གོ་ཞེ་ན་མ་གྲུབ་སྟེ་ཏིང་ངེ་འཛིན་གྱི་བདེ་བ་ཕུན་ཚོགས་དང་རྟག་ཏུ་ལྡན་
354



ཡེ་ཤེས་རྡོ་
ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། པོད་དང་པོ།
པའི་ཕྱིར་རོ། །དེ་དང་ལྡན་ཡང་ཉེས་པས་གོས་པས་མི་རྟག་གོ་ཞེ་ན་མ་གྲུབ་སྟེ་གོས་པ་མེད་པའི་
ཆོས་ཀྱི་དབང་ཕྱུག་ཡིན་པའི་ཕྱིར་རོ། །ཆོས་ཀྱི་སྐུ་ཡང་རྟག་སྟེ་འཇིག་པའི་རྐྱེན་འཆི་བའི་བདུད་
བཅོམ་ཡིན་པའི་ཕྱིར་དང༌། སྐྱེ་འགག་གི་ངོ་བོ་མེད་པའི་ཕྱིར་དང་འཇིག་རྟེན་གྱི་གཏན་གྱི་སྐྱབས་
དང་མགོན་པོ་ཡིན་པའི་ཕྱིར་རོ། །
གཉིས་པ་ནི་གལ་ཏེ་སངས་རྒྱས་ལ་ལས་ཟད་པ་སོགས་ཀྱིས་མི་རྟག་པར་འགྱུར་བ་སྡོད་དོ་
ཞེ་ན་དེ་ལྟར་སྲིད་པ་མ་ཡིན་ཏེ། སྐལ་པ་དུ་མར་སྲོག་གཅོད་སྤངས་ཤིང་རང་གི་ལུས་དང་སྲོག་དང་
ལོངས་སྤྱོད་རྣམས་ལྟོས་མེད་དུ་གཞན་ལ་བཏང་ནས་དམ་པའི་ཆོས་འཛིན་པར་བྱས་པའི་ཕྱིར་རོ། །
དེ་ཡང་མདོ་ལས། དམ་པའི་ཆོས་ཀྱི་ཕྱིར་བདག་ཀྱང་ཡོངས་སུ་གཏོང་ལ་སྲོག་ཀྱང་ཡོངས་སུ་གཏོང་
ངོ་ཞེས་གསུངས་པ་ལྟར་ཡིན་ལ། བདག་སྲོག་གམ་ལུས་སྲོག་ནི་ལུས་རིལ་པོ་དང་ཕྱོགས་གཅིག་
གཏོང་བ་ལ་བཞེད་དོ། །ཁྱབ་སྟེ་རྒྱུ་བཟང་ངན་ལས་འབྲས་བུ་བཟང་ངན་དུ་ངེས་ལ། དེས་ན་རྒྱུ་དེ་
ལྟར་བསགས་པས་བཅོམ་ལྡན་འདས་ལོ་བརྒྱ་ལ་སོགས་པ་ལས་ལྷག་པར་ཡང་ཅིས་ཏེ་མི་བཞུགས།
གལ་ཏེ་སྦྱིན་པ་སོགས་ནི་ཐམས་ཅད་མཁྱེན་པའི་རྒྱུ་ཡིན་གྱི་ཡུན་རིང་དུ་འཚོ་བའི་རྒྱུ་ནི་མིན་ནོ་ཞེ་ན་
མ་གྲུབ་སྟེ། མདོ་ལས། ཚེ་རིང་བའི་རྒྱུ་ནི་གཉིས་ཏེ། སྲོག་གཅོད་པ་སྤངས་པ་དང་གཞན་ལ་ཁ་ཟས་
བྱིན་པའོ། །ཞེས་སོ། །གང་གི་གཙོ་བོའི་རྒྱུ་ཡིན་པ་དེ་རྐྱེན་གཞན་དང་ཕྲད་པས་དེ་ལས་གཞན་པའི་
རྒྱུར་འགྱུར་བ་ནི་ཁོ་བོས་མི་འགོག་གོ །དེས་ནས་གཙོ་བོར་ཆོས་རྣམས་ཀྱི་ཁོ་ན་དེ་ཉིད་གོམས་པ་
ལས་ནི་རྣམ་མཁྱེན་དུ་འགྱུར་ལ་སྦྱིན་སོགས་བསོད་ནམས་ཀྱིས་ནི་དེའི་རྟེན་ཁྱད་པར་དུ་འཕགས་པ་
སྒྲུབ་པོ། །དེས་ན་བསོད་ནམས་ཟད་པས་བཅོམ་ལྡན་འདས་འཆི་བར་བརྗོད་པ་ནི་བབ་ཅོལ་ལོ། །
གལ་ཏེ་རྒྱུ་ཚང་ཡང་བཞུགས་པ་ལ་དགོས་པ་མེད་པའི་ཕྱིར་ཞེ་ན་མ་གྲུབ་སྟེ། དང་པོར་སེམས་ཅན་
ཐམས་ཅད་འཁོར་བ་ལས་སྒྲོལ་བར་དམ་བཅས་པའི་དོན་མཐར་འབྱིན་པར་མཛད་པའི་ཕྱིར་རོ། །
གང་གི་ཕྱིར་དུ་དམ་བཅས་ན་སེམས་ཅན་ཀུན་ལ་ཕན་པའི་ཕྱིར་དུའོ། །ཁྱབ་སྟེ་བརྩེ་བ་ཅན་མིན་
ཡང་ངོ་ཚ་ལྡན་པ་དག་རང་གི་དམ་བཅས་པའི་དོན་མཐར་འབྱིན་ན་ལྷ་དང་མིར་བཅས་པའི་སྟོན་པ་
ཐུགས་རྗེ་ཅན་དེས་ཅིས་ཏེ་མི་འབྱིན། དམ་བཅའ་ཡང་སྲིད་པའི་མཚོ་ལས་འགྲོ་བ་འདོན་པར་ཤོག་
ཅེས་སེམས་ཅན་ཐམས་ཅད་སྡུག་བསྔལ་ལས་སྒྲོལ་བར་རོ། །གལ་ཏེ་སེམས་ཅན་ནི་མཐའ་ཡས་
355



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
པའི་ཕྱིར་དེ་དག་ཐམས་ཅད་འཁོར་བ་ལས་འདོན་པ་མི་སྲིད་དོ་ཞེ་ན། དེ་ཉིད་ཉིད་ཀྱིས་ན་བཅོམ་
ལྡན་འདས་ཀྱང་འཁོར་བ་མཐའ་མེད་པར་བཞུགས་སོ་ཞེས་བྱ་བར་གྲུབ་པོ། །གལ་ཏེ་གདུལ་བྱ་
མེད་པས་དགོས་པ་མེད་དོ་ཞེ་ན་འདི་ཡང་བརྟགས་ཏེ། སངས་རྒྱས་ཀྱི་སྐུས་འདུལ་བ་མེད་དམ།
གཟུགས་གཞན་གྱིས་འདུལ་བ་རྣམས་ཀྱང་མེད། དང་པོ་ལྟར་ནའང་བརྒྱ་བྱིན་ལ་སོགས་ པའི་
གཟུགས་གཞན་གྱིས་ཅིས་ཏེ་མི་བཞུགས་ཏེ་སྔོན་དུའང་འཁོར་ལོ་བསྒྱུར་བ་དང་དྲི་ཟ་ལ་སོགས་
པའི་གཟུགས་ཀྱིས་དོན་བྱས་པ་བཞིན་ནོ། །ཡང་འཇིག་རྟེན་གཅིག་ཏུ་དེ་མེད་ཀྱང་གཞན་དུ་ཡོད་
པའི་ཕྱིར་ཡང་མྱ་ངན་ལས་འདའ་བར་མི་རིགས་སོ། །གཞན་དུའང་མེད་དོ་ཞེ་ན་དེ་ལ་ཤེས་བྱེད་
མེད་དོ། །ཤེས་བྱེད་ཡོད་དེ་གལ་ཏེ་གཞན་དུ་སངས་རྒྱས་ཀྱི་སྐུས་འདུལ་བ་ཡོད་ན་མྱ་ངན་ལས་
མི་འདའ་བར་རིགས་པ་ལས་མྱ་ངན་ལས་འདས་པའི་ཕྱིར་རོ་ཞེ་ན་འདི་ཉིད་མ་གྲུབ་པ་བརྩོད་པ་
མིན་ནམ་གཉིས་པ་ལྟར་ན་ཡང་མི་རིགས་ཏེ་དེ་ལ་ཤེས་བྱེད་མེད་པའི་ཕྱིར་དང་བརྒྱ་བྱིན་ལ་སོགས་
པས་གཞན་ལ་ཕན་འདོགས་པ་མེད་པར་ཐལ་བའི་ཕྱིར་རོ། །དེས་ན་ཞིང་གང་དུ་སྐུ་དེས་འདུལ་
བའི་སེམས་ཅན་མེད་པར་གྱུར་པ་ན་མྱ་ངན་ལས་འདས་པའི་ཚུལ་སྟོན་པ་ཡིན་གྱི་དེ་ཉིད་ཀྱི་ཚེ་ཡང་
ཞིང་གཞན་དུ་ཆོས་ཀྱི་འཁོར་ལོ་བསྐོར་བ་ལ་སོགས་པ་མེད་པ་ནི་མ་ཡིན་ཞེས་བྱ་བར་དོན་ལ་
གནས་སོ། །གསེར་འོད་དམ་པའི་མདོར། སངས་རྒྱས་མྱ་ངན་ཡོངས་མི་འདའ། །སེམས་ཅན་རྣམས་
ནི་ སྨིན་མཛད་ ཕྱིར། །མྱ་ངན་འདས་ པ་ སྟོན་ པར་མཛད། །ཅེས་ གསུངས་ པ་ལྟར་ རོ། །གལ་ཏེ་
གདུལ་བྱ་ཡོད་ཀྱང་བཞེད་པ་མེད་དོ་ཞེ་མ་གྲུབ་སྟེ་སངས་རྒྱས་ཉིད་ཀྱི་རྒྱུད་ལ་ཉོན་སྒྲིབ་མེད་པས་
གཙང་བ་དང༌། ཤེས་སྒྲིབ་མེད་པས་དག་པའི་ཐུགས་རྗེ་སེམས་ཅན་ལ་རྒྱུན་མི་འཆད་དུ་འཇུག་པའི་
ཕྱིར་ཏེ། ཡུན་རིང་པོར་གོམས་པས་དེའི་བློ་སྙིང་རྗེའི་ངང་ཅན་དུ་གྱུར་པའི་ཕྱིར་རོ། །དེ་དང་ལྡན་པ་
ལ་མྱ་ངན་མི་འདའ་བས་ཁྱབ་པ་སྟེ། སྙིང་རྗེའི་ནི་སེམས་ཅན་རྣམས་སྡུག་བསྔལ་ལས་སྐྱོབས་པར་
བཞེད་པའི་རྣམ་པ་ཅན་ཡིན་ལ་དེ་ཡུན་རིང་དུ་གོམས་པས་རྒྱུན་ཆད་པ་མི་སྲིད་པའི་ཕྱིར་རོ། །གལ་
ཏེ་རྒྱུན་ཆད་པ་མིན་ཡང་རང་གི་གདུལ་བྱ་ཐམས་ཅད་ནི་བཏུལ་ཟིན་ལ་གདུལ་བྱ་གཞན་འདུལ་བ་
ལ་ནི་སངས་རྒྱས་གཞན་འབྱུང་བར་འགྱུར་བས་བྱང་ཆུབ་སེམས་དཔའ་གཞན་འགའ་ཞིག་དབང་
བསྐུར་ཏེ་མྱ་ངན་འདས་པ་ཡིན་ཏེ་བར་དེར་བཞུགས་པ་ལ་དགོས་པ་མེད་པའི་ཕྱིར་རོ་ཟེར་ལ་དེའི་
356



ཡེ་ཤེས་རྡོ་རྗེ། ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། པོད་དང་པོ།
ཚེ་ན་ཡང་གདུལ་བྱ་མེད་པ་མ་ཡིན་ལ། ཞིང་གཞན་གྱི་གདུལ་བྱའང་སྲིད་པའི་ཕྱིར་དང༌། བཞུགས་
པའང་དོན་ཡོད་དེ་རབ་བཟང་གི་དོན་དུ་དུས་ཅུང་ཟད་བཞུགས་པ་བཞིན་ནོ། །དེས་ནི་དུས་ཐུང་
ངུ་ཡིན་ཡིན་ལ་ཡུན་རིང་དུ་ནི་མི་བཞུགས་སོ་ཞེ་ན། དེ་ཡང་མིན་ཏེ། གཞན་དོན་འགྲུབ་ན་ཡུན་རིང་
ཐུང་གི་ཁྱད་པར་བརྩི་བ་མེད་པའི་ཕྱིར་རོ། །སངས་རྒྱས་གཞན་འབྱོར་པས་དུས་ལས་བཞུགས་པ་
ཡང་མི་འཐད་དེ། དེ་ལྟ་ན་བྱང་ཆུབ་སེམས་དཔའ་གཞན་དུ་མ་དག་གི་སེམས་ཅན་གྱི་དོན་དུ་
སེམས་བསྐྱེད་པས་འདིས་དང་པོར་སེམས་ཀྱང་མི་བསྐྱེད་པར་འགྱུར་རོ། །གལ་ཏེ་དེ་ལྟ་མིན་ཏེ་
ཐུགས་རྗེ་ཆེན་པོའི་གཞན་དབང་དུ་གྱུར་པས་གཞན་གྱིས་སེམས་བསྐྱེད་པས་ཆོག་པར་མི་འཛིན་
ན་སངས་རྒྱས་པའི་ཚེ་ཅིས་ཏེ་མི་མཚུངས། གལ་ཏེ་བརྩེ་ཡང་གནས་པའི་ནུས་པ་མེད་དོ་ཞེ་ན་མིན་
ཏེ་རྫུ་འཕྲུལ་གྱི་རྐང་པ་དེ་ཡིས་སྟོབས་ཀྱིས་སྐུ་སྣ་ཚོགས་སུ་སྟོན་པའི་སྒོ་ནས་ནི་འཁོར་བ་སྲིད་དུ་
གནས་པར་སྤྱོད་པ་སྟེ་བཟོད་པའམ་ནུས་པའི་ཕྱིར་རོ། །དེ་སྐད་དུ་ཡང་ཀུན་དགའ་བོ་དེ་བཞིན་
གཤེགས་པས་ནི་རྫུ་འཕྲུལ་གྱི་རྐང་པ་བཞི་བསྟེན་ཅིང་བསྒོམས་པ་མང་དུ་མཛད་པ་དེས་བཞེད་ན་
སྐལ་པའམ་སྐལ་པ་ལས་ལྷག་པར་ཡང་བཞུགས་སོ་ཞེས་མྱ་ངན་ལས་འདས་མདོར་གསུངས་པ་
བཞིན་ནོ། །གལ་ཏེ་ནུས་ཀྱང་འཁོར་བའི་ཉེས་པ་གཟིགས་ཤིང་མྱང་འདས་བདེ་བར་གཟིགས་པས་
མྱ་ངན་ལས་འདའ་འོ་ཞེ་ན་མིན་ཏེ་འཁོར་བ་དང་མྱ་ངན་ལས་འདས་པ་ལ་གཉིས་སུ་སྟེ་ཐ་དད་དུ་
འཛིན་པ་ལས་གྲོལ་བའི་ཕྱིར་ཏེ་འཁོར་འདས་མཉམ་ཉིད་དུ་མཁྱེན་པས་ནའོ། །མཁྱེན་པ་ཐོགས་
མེད་དུ་མངའ་བས་ཀྱང་སེམས་ཅན་གྱི་དོན་ལ་གཏན་དུ་བཞུགས་ནུས་སོ་ཞེས་ཀྱང་འཕེན་ནོ། །
གལ་ཏེ་དེ་ལྟར་མཁྱེན་ཡང་འཁོར་བར་གནས་པས་སྡུག་བསྔལ་གྱིས་གནོད་དོ་ཞེས་ན་མིན་ཏེ་དུས་
རྟག་ཏུ་བསམ་ཡས་ཏེ་བསམ་གྱིས་མི་ཁྱབ་པའི་ཏིང་ངེ་འཛིན་གྱི་བདེ་བ་ཕུན་སུམ་ཚོགས་པ་དང་
ལྡན་པའི་ཕྱིར་རོ། །དེ་དང་ལྡན་ཡང་འཁོར་བར་གནས་ན་དེའི་ཉེས་པས་གོས་པར་འགྱུར་རོ་ཞེ་ན་
མིན་ཏེ་འཇིག་རྟེན་ན་ནི་གཞན་དོན་ལ་སྤྱོད་པ་ན་འཇིག་རྟེན་པའི་ཆོས་སྐྱོན་གྱིས་གོ་པས་མེད་པའི་
ཕྱིར་རོ། །སངས་རྒྱས་ཀྱི་ཆོས་སྐུ་ཆོས་ཅན་རྟག་སྟེ་ཁྱོད་ལ་འཇིག་པའི་རྐྱེན་འཆི་བདག་གི་བདུད་རྒྱུ་
བ་སྟེ་འབྱུང་བ་མེད་པའི་ཕྱིར་ཏེ་འཆི་བ་མེད་སྤྲོས་པ་ཉེ་བར་ཞི་བའི་གནས་ཏེ་གོ་འཕང་ཐོབ་པའི་
ཕྱིར་རོ། །ཐུབ་པ་ཆོས་སྐུ་ཆོས་ཅན་རྟག་སྟེ་གདོད་མ་ནས་སྐྱེ་འགག་རབ་ཏུ་ཞི་བའི་ཕྱིར་ཏེ་འདུས་མ་
357



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
བྱས་པའི་རང་བཞིན་གྱི་ཕྱིར་རོ། །ཡང་དེ་རྟག་སྟེ་སྐྱབས་མེད་པའི་སེམས་ཅན་རྣམས་ཀྱིས་ནི་རྟག་
པ་སྟེ་གཏན་དུ་སྐྱབས་དང་དཔུང་གཉེན་ལ་སོགས་པར་འཐད་པའི་ཕྱིར་རོ། །ཁྱབ་སྟེ་གང་གི་ཚེ་མྱ་
ངན་ལས་འདས་པ་ན་སེམས་ཅན་གྱི་སྐྱབས་སུ་མི་འགྱུར་རོ། །དེ་ཡང་སངས་རྒྱས་ལ་སྐྱབས་སུ་འགྲོ་
བ་ནི་སངས་རྒྱས་སུ་བྱེད་པའི་ཆོས་མི་སློབ་པ་ལ་སྐྱབས་སུ་འགྲོ་བའོ་ཞེས་སྲེད་པས་འདོད་ལ། མི་
སློབ་པའི་བདག་ཉིད་ཅན་གྱི་སངས་རྒྱས་མར་མེ་རྣལ་བ་བཞིན་དུ་གྱུར་ན་སེམས་ཅན་བསྐྱབས་པའི་
ནུས་པ་གང་ལ་ཞིག་ཡོད། ནུས་པ་ཡོད་ན་ནུས་པ་ཅན་ཡོད་པས་མྱ་ངན་ལས་མ་འདས་པར་འགྱུར་
རོ༑ ༑གལ་ཏེ་འདས་པའི་དུས་ན་བཞུགས་པའི་སངས་རྒྱས་དེའི་ནུས་པ་ད་དུང་དུ་ཡང་ཡོད་དོ་ཞེ་ན།
ནུས་པ་ཅན་དེའི་ངོ་བོའི་སྒོ་ནས་ཡོད་དམ། ནུས་པ་འབའ་ཞིག་པར་ཡོད། དང་པོ་ལྟར་ན་སངས་
རྒྱས་དེ་ཆོས་ཅན་ད་ལྟར་བ་ཡིན་པར་འགྱུར་ཏེ། ཁྱོད་ཀྱིས་ནུས་པ་ད་ལྟར་ཁྱོད་ཀྱི་ངོ་བོར་ཡོད་པས་
སོ༑ ༑འདོད་ན་སངས་རྒྱས་མྱ་ངན་ལས་མ་འདས་པར་ཐལ་བ་དང་འདས་པར་ཁས་བླངས་པས་སྲེད་
པ་ལ་ནང་འགལ་དུ་འགྱུར་རོ། །གཉིས་པ་ལྟར་ན་སྤང་ནུས་པ་མི་སྲིད་པར་ཐལ་ཏེ་ནུས་པ་ཅན་འགགས་
པའི་ཕྱིར་རོ། །ཡང་ན་དེའི་ཚེ་ནུས་པ་ཅན་ཡོད་པར་ཐལ་ནུས་པ་གྲུབ་པའི་ཕྱིར་རོ། ། གཉིས་ཀའི་
རྟགས་བསལ་ཁས་བླངས་ལ་ཁྱབ་པ་ཡོད་དེ་ནུས་པ་ཅན་མེད་པའི་ནུས་པ་མི་སྲིད་པས་སོ། །འདི་མ་
གྲུབ་སྟེ་སངས་རྒྱས་འདས་ཀྱང་དེའི་གསུང་རབ་ལ་སེམས་ཅན་སྐྱོབ་པའི་ནུས་པ་ད་དུང་ཡང་ཡོད་
པས་དེ་ཉིད་དེའི་ནུས་པའོ་ཞེ་ན། དེ་ལྟ་ན་སངས་རྒྱས་ཁོ་ན་སྐྱབས་ཀྱི་གཙོ་བ་མ་ཡིན་པར་ཐལ་ཏེ།
སངས་རྒྱས་འདས་ནས་སེམས་ཅན་རྣམས་ཆོས་ཁོ་ནས་བསྐྱབ་པའི་ཕྱིར་རོ། །ཁྱབ་སྟེ་སངས་རྒྱས་
དང་ཆོས་ནི་དངོས་པོ་ཐ་དད་པར་སྲེད་པས་ཁས་བླངས་པས་སོ། །
མི་1:|:ཀ་
གསུམ་པ་ནི། རྟག་པའི་རྒྱུ་མཚན་བཅུ་ལས་དང་པོ་ཡི་ནི་རྒྱུ་མཚན་བདུན་གྱི་ནི་གཟུགས་ཀྱི་
སྐུའི་རྟག་པའི་ཉིད་ཀྱི་རྒྱུ་མཚན་བསྟན་ལ་ཕྱི་མ་གསུམ་གྱི་ནི་སྟོན་པ་སངས་རྒྱས་ཀྱི་ནི་ཆོས་ཀྱི་སྐུའི་
རྟག་པ་ཉིད་ཀྱི་རྒྱུ་མཚན་བསྟན་ནོ། །གལ་ཏེ་སངས་རྒྱས་མྱ་ངན་ལས་འདས་མི་འདའ་ན་སྐུ་གདུང་
མི་སྣང་བར་འགྱུར་རོ། །ཞེ་ན། དོན་ལ་ནི་འདོད་པ་ཁོ་ན་ཡིན་ཏེ་བཅོས་ལྡན་འདས་ཀྱི་སྐུ་ནི་སྒྱུ་མ་
ལྟ་བུའི་ཡེ་ཤེས་ཀྱི་བདག་ཉིད་ཡིན་གྱི་ཤ་ཁྲག་གི་ཕུང་པོ་ནི་མ་ཡིན་ནོ། །དེ་སྐད་དུ་ཡང་། མཐོ་རིས་
སུ་ནི་འཛེག་པའི་ཕྱིར་རོ། །ནམ་ཞིག་རི་བོང་རྭ་རྣམས་ལ། །སྐས་ནི་ལེགས་པར་བྱས་གྱུར་པ། །དེ་
གས་པ
358



ཡེ་ཤེས་རྡོ་རྗེ། །
ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། པོད་དང་པོ།
ཚེ་རིང་བསྲེལ་ཡོད་པར་འགྱུར། །སྐུ་ལ་རུས་པ་ཁྲག་མེད་ན། །རིང་བསྲེལ་ཡོད་པར་ག་ལ་འགྱུར། །
ཞེས་སོ། །འོན་ཀྱང་སྐུ་གདུང་སྣང་བ་དང་དེ་ལ་མཆོད་པས་སངས་རྒྱས་དངོས་ལ་མཆོད་པ་དང་
བསོད་ནམས་མཉམ་པར་གསུངས་པ་ནི་གདུལ་བྱ་འདུལ་བའི་ཐབས་ལ་མཁས་པའི་དབང་གིས་ཏེ།
སེམས་ཅན་རྣམས་ནི་སྨིན་པའི་ཕྱིར། །ཐབས་ཀྱིས་རིང་བསྲེལ་བཞག་པར་མཛད། །ཅེས་གསུངས་
སོ༑ ༑སངས་རྒྱས་རྟག་ཀྱང་མུ་སྟེགས་པས་བཏགས་པའི་ཚངས་པ་སོགས་དང་མི་མཚུངས་ཏེ། མྱ་
ངན་འདས་ཆེན་པོར་རིགས་ཀྱི་བུ་དེ་བཞིན་གཤེགས་པ་ནི་རྟག་པ་མི་འགྱུར་བའི་ཆོས་ཅན་ཡིན་
ཏེ་འཇིག་རྟེན་པའི་སྐྱེ་བོ་མ་རབས་རྣམས་ཀྱིས་ཚངས་པའི་ལྷ་ལ་སོགས་པ་རྟག་པ་ཡིན་ནོ། །ཞེས་སྨྲ་
བ་དང་མི་འདྲ་སྟེ་རྟག་པའི་ཆོས་སུ་གྲགས་པ་འདི་ནི་མདོར་ན་དེ་བཞིན་གཤེགས་པ་ལ་བྱའི། ཆོས་
གཞན་ལ་ནི་མ་ཡིན་ནོ། །ཞེས་གསུངས་པ་ལྟར་རོ། །སྤྲོས་པའི་བཤད་པ་དག་ནི་སློབ་དཔོན་སེང་གེ་
བཟང་པོའི་བཤད་པའོ། །འདི་དག་ལ་རིག་པས་གཞན་དང་མྱ་ངན་འདས་མདོ་ལ་སོགས་པ་ལས་
གསུངས་པའི་ལུང་རྒྱས་པར་སྤྲོར་ཡོད་རེ་རེ་ཤིག་སྤྲོས་པ་ཆོག་གོ ། །
འཐད་པའི་རྒྱུ་མཚན་བློ་ལ་མ་ཤར་བར། །
1:|: གཞན་གྱི་རྗེས་ཟློ་སྨྲ་ལ་སྙིང་པོ་མེད། །
ད་
པ་ དེ ་སླད་རྒྱལ་སྲས་མཁས་པའི་རྗེས་འབྲངས་ཏེ། །ད ་
ཅུང་ཟད་ཕྲོས་པའང་དོན་དུ་མི་འགྱུར་མིན། ། ་ །
1:གཉིས་པ་བསམ་གྱིས་མི་ཁྱབ་པའི་ཁྱད་པར་ལ་བཞི། རྒྱུ་མཚན་མདོར་བསྟན། རྒྱུ་མཚན་རྒྱས་
པར་བཤད། རྒྱུ་མཚན་སྐུ་དང་སྦྱར་བ། དོན་བསྡུ་བའོ། ། །
དང་པོ་ནི། རྒྱལ་བ་སངས་རྒྱས་ཀྱི་ཡུལ་བྱང་ཆུབ་དེ་ནི་གཞན་ལྟ་ཞོག་འཕགས་པ་རྣམས་ཀྱིས་
ཀྱང་བསམ་གྱིས་མི་ཁྱབ་པ་ཡིན་ཏེ། ངག་གི་ཡུལ་མིན་པའི་ཕྱིར་དང་དོན་དམ་གྱིས་བསྡུས་པའི་
ཕྱིར་དང་རྟོག་གནས་ཏེ་ཡུལ་མིན་པའི་ཕྱིར་དང་འཇིག་རྟེན་གྱི་དཔེ་ལས་འདས་པའི་ཕྱིར་དང་བླ་ན་
མེད་པའི་ཕྱིར་དང་སྲིད་ཞིས་མ་བསྡུས་པའི་ཕྱིར་རོ། །
གཉིས་པ་ནི། བླ་ན་མེད་པའི་བྱང་ཆུབ་དེ་སངས་རྒྱས་ལས་གཞན་གྱིས་ཇི་ལྟ་བ་བཞིན་བསམ་
དུ་མེད་དེ་སྒྲས་ཞེན་ནས་ཀྱང་བརྗོད་དུ་མེད་པའི་ཕྱིར་རོ། །ཁྱབ་སྟེ་བསམ་པར་བྱ་བ་གང་ཡིན་པ་དེ་
སམ་
359



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
ནི་བརྗོད་པར་བྱ་བའང་ཡིན་པའི་ཕྱིར་ཏེ་སྒྲ་རྟོག་ཡུལ་གཅིག་པའི་ཕྱིར་རོ། །དེ་ནི་གཞན་འདྲེན་པ་
སྟེ་དེ་ཡང་བརྗོད་དུ་མེད་དེ་དོན་དམ་པ་སོ་སོར་རང་གིས་རིག་པར་བྱ་བ་ཡིན་པའི་ཕྱིར་རོ། །དོན་
དམ་ཡིན་ཏེ་རྟོག་པས་བརྟག་པར་བྱ་བ་མིན་པའི་ཕྱིརརོ། །བརྟག་པར་བྱ་བ་མིན་ཏེ་རྟགས་དང་དཔེ་
ལས་རྗེས་སུ་དཔག་པར་བྱ་བ་མིན་པའི་ཕྱིར་རོ། །རྟགས་དང་དཔེ་ལས་དཔག་པར་བྱ་བ་མིན་ཏེ་བླ་
ན་མེད་པ་སྟེ་དེ་དང་འདྲ་བ་གཞན་མེད་པའི་ཕྱིར་རོ། །བླ་ན་མེད་པ་ཡིན་ཏེ་སྲིད་ཞིས་མ་བསྡུས་པའི་
ཕྱིར་རོ། །དེས་མ་བསྡུས་ཏེ་དེ་ལ་གནས་པ་སྟེ་ཞེན་པ་མེད་པའི་ཕྱིར་རོ། །དེ་མེད་དེ་སྲིད་ཞི་ལ་ཡོན་
ཏན་དང་སྐྱོན་དུ་རྟོག་པ་མེད་པའི་ཕྱིར་རོ། །ཁྱབ་སྟེ་དེ་ལ་རྟོག་ན་དེར་རྟོག་དགོས་པས་སོ། །
གསུམ་པ་ནི། སྐུ་གསུམ་གྱི་ནང་ནས་ཆོས་སྐུ་ཆོས་ཅན་བསམ་གྱིས་མི་ཁྱབ་པ་ཡིན་དེ་རྒྱུ་མཚན་
དང་པོ་ལྔ་པོ་དག་གིས་སྒོ་ནས་ཕྲ་ཞིང་རྟོགས་དཀའ་བའི་ཕྱིར་རོ། །གཟུགས་སྐུ་ཆོས་ཅན་བསམ་མི་
ཁྱབ་པ་ཡིན་ཏེ་རྒྱུ་མཚན་དྲུག་པའི་སྒོ་ནས་སྲིད་ཞིར་སྣང་ཡང་སྲིད་ཞི་དེའི་དངོས་པོ་མིན་པའི་ཕྱིར་རོ། །
བཞི་པ་ནི། རང་འབྱུང་སངས་རྒྱས་རྣམས་ཀྱི་ཐ་མ་སྟེ་མཐར་ཐུག་གི་བྱང་ཆུབ་ཀྱི་ཚུལ་འདི་ནི་
ཆོས་ཅན་གཞན་གྱིས་ལྟ་ཞོག་དྲང་སྲོང་ཆེན་པོ་དབང་བཅུ་ཐོབ་པ་རྣམས་ཀྱིས་ཀྱང་ཇི་ལྟ་བ་བཞིན་
རིག་པ་མིན་ཏེ་རྒྱུ་མཚན་དྲུག་གི་སྒོ་ནས་བསམ་མི་ཁྱབ་པ་དེས་ནའོ། །སུ་ཞེ་ན་རྒྱལ་བའོ། །དེ་ཇི་ལྟ་
བུ་ཞེ་ན་བླ་ན་མེད་པའི་ཡེ་ཤེས་དང་ཐུགས་རྗེ་ཆེན་པོ་དང་འཕྲིན་ལས་ལ་སོགས་པའི་ཡོན་ཏན་
རྣམས་ཀྱིས་ཡོན་ཏན་རྒྱ་མཚོའི་ཕ་རོལ་ཏུ་ཕྱིན་པའོ། །ཞེས་པ་ནི། བ་ཚབ་ཀྱིས་མཐར་ཐུག་ཚུལ་འདི་
ནི་ཞེས་བསྒྱུར་བ་ལྟར་ཡིན་ལ་གོང་མ་དག་འདི་ལེགས་ཏེ་འགྱུར་འདིའི་ལྟར་ན་བསམ་གྱིས་མི་ཁྱབ་
པའི་དོན་ནི་བསམ་གྱིས་མི་ཁྱབ་པའོ། །ཞེས་པར་འགྱུར་བས་སོ་གསུང་ངོ༌། །ཐེག་པ་ཆེན་པོ་རྒྱུད་
བླ་མའི་བསྟན་བཅོས་ཀྱི་རྣམ་པར་བཤད་པ་ངེས་དོན་ནོར་བུའི་མཛོད་ལས། ལེའུ་གཉིས་པའི་
བཤད་པ་རྫོགས་སོ།། །། ་་་་་
གསུམ་པ་ཡན་ལག་ཡོན་ཏན་ལ་གཉིས། ལྡན་པ་སྐུ་དང་སྦྱར་བ། ལྡན་ཆོས་ཡོན་ཏན་བཤད་
པའོ། །དང་པོ་ལ་གཉིས། ཐུན་མོང་དུ་བཤད། སོ་སོར་ཕྱེ་སྟེ་སྦྱར་བའོ། ། ་་་་་་
དང་པོ་ནི། ཡོན་ཏན་རྣམས་ལྡན་སའི་གཞི་སྐུ་ནི་རིགས་བསྡུ་ན་གཉིས་ཏེ་གང་ཞེ་ན་རང་དོན་
དོན་དམ་གྱིས་སྐུ་དང་ནི་དེ་ལ་རྟེན་པའི་གཞན་དོན་ཀུན་རྫོབ་ཀྱི་སྐུ་ཉིད་དོ། །དེ་དག་ལ་ལྡན་ཆོས་ནི་
360



ཡེ་ཤེས་རྡོ་རྗེ། ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། པོད་དང་པོ།
བྲལ་བའི་འབྲས་བུ་སོ་གཉིས་རྣམ་པར་སྨིན་པའི་འབྲས་བུ་ནི་སོ་གཉིས་ཏེ་ཡོན་ཏན་དབྱེ་བ་དྲུག་ཅུ་
རྩ་བཞི་པོ་འདི་དག་དང་ལྡན་ནོ། ། ག །
གཉིས་པ་ནི། སངས་རྒྱས་ཀྱི་དོན་དམ་པའི་དོན་གྱི་སྐུ་ནི་བདག་ཉིད་ཀྱི་དོན་འབྱོར་པ་སྟེ་འགྲུབ་
པའི་གནས་སམ་གཞི་ཡིན་ཏེ་དེ་བརྙེས་པས་རང་དོན་མཐར་ཕྱིན་པའི་ཕྱིར་རོ། །དྲང་སྲོང་རྣམས་ཀྱི་
བརྡ་སྟེ་ཀུན་རྫོབ་ཀྱི་སྐུ་ནི་ཕ་རོལ་གདུལ་བྱ་རྣམས་ཕུན་སུམ་ཚོགས་པའི་གནས་སམ་གཞི་སྟེ་སྐལ་
བ་དང་འཚམ་པར་ཉེ་རིང་གི་གདུལ་བྱའི་དོན་སྒྲུབ་པའི་ཕྱིར་རོ། །སྐུ་གང་ལ་ཡོན་ཏན་གང་ལྡན་ཞེ་
ན་དང་པོའི་སྐུ་ནི་སྟོབས་ལ་སོགས་བྲལ་བའི་ཡོན་ཏན་རྣམས་དང་ལྡན་ལ་སྐུ་གཉིས་པ་སྐྱེས་བུ་ཆེན་
པོའི་མཚན་ལ་སོགས་པའི་རྣམ་སྨིན་ཡོན་ཏན་དག་དང་ལྡན་ནོ། །
གཉིས་པ་ལ་གསུམ། དཔེ་དང་སྦྱར་ཏེ་ཡོན་ཏན་མདོར་བསྟན། ལུང་དང་སྦྱར་ཏེ་ཡོན་ཏན་
རྒྱས་པར་བཤད། བཤད་བྱའི་ཡོན་ཏན་དེ་གཏན་ལ་དབབ་པའོ། །
དང་པོ་ནི། སྟོབས་བཅུ་པོ་ཉིད་ནི་མ་རིག་པ་ཉོན་མོངས་པ་དང་ཤེས་བྱ་དང་སྙོམས་འཇུག་གི་
སྒྲིབ་པ་འཇོམས་པ་ལ་རྡོ་རྗེ་བཞིན་ནོ། །མི་འཇིགས་པ་ཉིད་ནི་འཁོར་དུ་བག་ཚ་བ་མེད་པས་སེང་གེ་
བཞིན་ནོ། །དེ་བཞིན་གཤེགས་པའི་མ་འདྲེས་པ་ནི་ནམ་མཁའ་བཞིན་ཏེ་གཞན་དང་ཐུན་མོང་མ་
ཡིན་པའི་ཕྱིར་རོ། །ཐུབ་པའི་གཞན་གྱི་སྣང་ངོར་བསྟན་པའི་གཟུགས་སྐུ་རྣམ་གཉིས་ནི་ཆུ་ཟླ་བཞིན་
ཏེ་རྒྱུ་དག་པ་ལ་སྣང་བའི་ཕྱིར་རོ། །
གཉིས་པ་ལ་གཉིས། ལུང་དོན་ཡོན་ཏན་རྒྱས་པར་བཤད། དེ་དག་ལུང་དང་སྦྱར་བ་དངོས་སོ། །
དང་ པོ་ ལ་ བཞི། སྟོབས་བཅུ། མི་འཇིགས་པ་བཞི། མ་འདྲེས་ པ་ བཅོ་བརྒྱད། ཐུབ་ པའི་མཚན་
བཟང་བཤད་པའོ། །
དང་པོ་ལ་གཉིས། སྟོབས་བཅུ་སོ་སོའི་ངོ་བོ་དངོས། དེ་དག་དཔེ་དང་མཐུན་པའི་ཚུལ་ལོ། །
དང་པོ་ནི། སངས་རྒྱས་ཀྱི་སྟོབས་ནི་དབྱེ་གཞི། དབྱེ་བའི་ངོ་བོ་རྣམ་པ་བཅུའོ། །གང་ཞེ་ན་གནས་ཏེ་
སྲིད་པ་དང་གནས་མིན་པ་མི་སྲིད་པའི་ཚུལ་མཁྱེན་པ་དང༌། དགེ་མི་དགེའི་ལས་རྣམས་ཀྱི་རྣམ་སྨིན་
སོ་སོ་ངེས་པར་མཁྱེན་པ་དང་གདུལ་བྱའི་དབང་པོ་སྟེ་ཤེས་རབ་མཆོག་དམན་མཁྱེན་པ་དང་སེམས་
ཅན་གྱི་ཁམས་རིགས་ཐ་དད་པ་དུ་མ་རྣམས་མཁྱེན་པ་དང་སེམས་ཅན་གྱི་ཐེག་པ་སོ་སོ་ལ་མོས་པ་
361



དངར་
ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
ཐ་དད་པ་མཁྱེན་པ་དང༌། ཐེག་པ་གསུམ་པོ་ཀུན་ཏུ་འགྲོ་བའི་ལམ་གྱིས་དབྱེ་བ་མཁྱེན་པ་དང་ཉོན་
མོངས་ཅན་དང་དྲི་མ་མེད་པར་རྣམ་བྱང་གི་བསམ་གཏན་གཟུགས་མེད་སོགས་མཁྱེན་པ་དང་རང་
དང་གཞན་གྱི་སྔོན་གྱི་གནས་སྐྱེ་བ་ནི་རྗེས་སུ་དྲན་པའི་མཁྱེན་པ་སེམས་ཅན་གཞན་གྱི་འཆི་འཕོ་
དང་སྐྱེ་བ་ཤེས་པ་ལྷའི་མིག་མཁྱེན་པ་དང་། ཉོན་མོངས་པ་ཞི་བ་ནི་ཟག་པ་ཟད་པ་སྟེ་དེ་དག་མཁྱེན་
པ་རྣམས་སོ། །དེ་དག་གི་བྱེད་ལས་ནི། ཐབས་དང་སྐྱབས་དང་དག་པ་དང༌། །ཐེག་ཆེན་ངེས་པར་
འབྱུང་བ་ལ། །སེམས་ཅན་རྣམས་ལ་རབ་བསླུ་བའི། །བདུད་འཇོམས་ཁྱོད་ལ་ཕྱག་འཚལ་ལོ། །ཞེས་
གསུངས་པ་ལྟར་ཤེས་པར་བྱའོ། །
གཉིས་པ་ནི། སྟོབས་བཅུ་པོ་གང་ཡིན་པ་དེ་ནི་རྡོ་རྗེས་གོ་ཆ་འབིགས་པ་དང་རྩིགས་པ་འཇིག་
པ་དང་ཤིང་གཅོད་པ་བཞིན་ནོ། །ཅིའི་ཕྱིར་ན་སྟོབས་དང་པོ་དྲུག་གིས་རིམ་པ་ལྟར་གནས་དང་
གནས་མིན་དང་ལས་ཀྱི་རྣམ་སྨིན་དང་དབང་པོའི་ཚོགས་མཆོག་དམན་དང་ཁམས་ཐ་དད་པ་དང་
འགྲོ་བའི་མོས་པ་ཐ་དད་པ་དང་ལམ་སྣ་ཚོགས་མི་ཤེས་པའི་ཤེས་སྒྲིབ་གོ་ཆ་དང་འདྲ་བ་འབིགས་
པའི་ཕྱིར་དང་སྟོབས་བར་པ་གསུམ་གྱིས་རིམ་པ་ལྟར་ཉོན་མོངས་རྣམ་བྱང་གི་བསམ་གཏན་དང་
སྔོན་གནས་རྗེས་སུ་དྲན་པ་དང་ལྷའི་མིག་མི་ཤེས་པ་སྙོམས་འཇུག་གི་སྒྲིབ་པ་རྩིག་པ་བརྟན་པོ་དང་
འདྲ་བ་འཇིག་པའི་ཕྱིར་དང༌། སྟོབས་ཐ་མས་ཟག་པ་ཟད་ཚུལ་ཏེ་རང་བཞིན་མི་ཤེས་པ་ཉོན་སྒྲིབ་
ཤིང་དང་འདྲ་བ་རྣམས་གཅོད་པའི་ཕྱིར་རོ། །
གཉིས་པ་ལ་གསུམ། ངོ་བོ། བྱེད་ལས། དཔེ་དང་ཆོས་མཐུན་སྦྱར་བའོ། །དང་པོ་ནི། མི་འཇིགས་
པ་ནི་དབྱེ་གཞི་དབྱེ་བའི་ངོ་བོ་རྣམ་པ་བཞིའོ། །ཡུལ་གང་ལ་མི་འཇིགས་ན་རང་དོན་ལ་རྟོགས་པ་
དམ་བཅའ་བ་ནི་ཆོས་ཀུན་ཏེ་ཐམས་ཅད་མངོན་པར་སྟེ་རྫོགས་པར་བྱང་ཆུབ་པ་སྟེ་བདག་གི་རྟོགས་
སོ་ཞེས་སྟོན་པ་དང༌། སྤངས་པ་དམ་བཅའ་བ་ནི་བདག་གིས་དྲི་མ་མ་ལུས་པ་འགོག་པ་སྟེ་སྤངས་སོ་
ཞེས་སྟོན་པ་དང་། གཞན་དོན་ལ་གེགས་དམ་བཅའ་བ་ནི་ཐར་པའི་གེགས་དུག་གསུམ་པོ་རྣམས་ནི་
འགོག་པར་བྱེད་པ་སྟེ་སྤང་བར་བྱའོ་ཞེས་སྟོན་པ་དང༌། ལམ་དམ་བཅའ་བ་ནི་ཐེག་པ་གསུམ་གྱི་
ལམ་ངེས་འབྱུང་གི་རྒྱུར་སྟོན་པ་རྣམས་ལའོ། །གང་ཟག་གང་ལ་ན་འགྲོ་བས་ཁྱད་པར་དུ་བྱས་པ་ལྷ་
དང༌། དབང་ཕྱུག་དང་རྣམ་པར་དག་པ་དང་དཀའ་ཐུབ་དང་རིགས་ཀྱིས་ཁྱད་པར་དུ་བྱས་པ་རིམ་པ་
362



ཡེ་ཤེས་རྡོ་རྗེ། ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། །
ལྟར་བདུད་དང་ཚངས་པ་དང་དགེ་སྦྱོང་དང་བྲམ་ཟེ་ལ་སོགས་པ་གང་ལ་ཡང་ངོ༌། །
གཉིས་པ་ནི། སྐུ་གསུང་ཐུགས་དྲང་པོར་སྲོང་བ་སྟེ་མ་བསྡམས་པའི་འཁྱོག་པོ་ལས་བཟློག་
པ་སངས་རྒྱས་ནི་ཡུལ་དུས་གང་དུ་ཡང་ཆོས་སྟོན་པ་ལ་ཐོགས་པ་མེད་དེ། བག་ཚ་བ་མེད་པར་ཆོས་
གསུང་བའི་ཕྱིར་ཞེས་སྦྱར་རོ། །གང་གསུང་ན་བདེན་པ་བཞིའོ། །གང་གི་དོན་དུ་ན་གདུལ་བྱ་རྣམས་
ཀྱི་རང་གི་དོན་དང་ལམ་གཞན་གྱི་དོན་གྲུབ་པའི་ཆེད་དུའོ། །དེ་ཇི་ལྟར་ན་གདུལ་བྱ་བདག་ཉིད་
ཤེས་བྱའི་དངོས་པོ་སྡུག་བསྔལ་གྱི་བདེན་པ་རྣམ་པ་ཀུན་ཏུ་ཤེས་པ་དང༌། སྤང་བྱའི་དངོས་པོ་ཀུན་
འབྱུང་སྤོང་བ་དང་བསྟན་བྱ་ལམ་བསྟན་པ་དང་། ཐོབ་བྱ་བླ་མེད་ཤིན་ཏུ་དྲི་མེད་འགོག་བདེན་ཐོབ་
པར་བྱ་བའི་ཕྱིར་དང་། གདུལ་བྱ་དེས་གཞན་ཡང་དེ་དང་དེ་རིམ་པ་ལྟར་ཤེས་པར་མཛད་པ་དང་
སྤོང་བར་མཛད་པ་དང༌། བསྟེན་པར་བྱེད་པ་དང་ཐོབ་པར་མཛད་པའི་ཕྱིར་དུའོ་ཞེས་སྦྱར་བར་བྱའི་
འཆད་པ་པོ་སོ་སོ་རང་གི་དོན་ནི་ཆེད་དུ་བྱ་བ་མ་ཡིན་ཏེ་གྲུབ་ཟིན་པའི་ཕྱིར་རོ་ཞེས་པ་མཁས་པའི་
དབང་ཕྱུག་གོང་མ་དག་གསུང་ངོ༌། །
གསུམ་པ་ནི། དཔེ་ཇི་ལྟར་ན་རི་དྭགས་དབང་པོ་སེང་གེ་ནི་དུས་རྟག་ཏུ་འཇིགས་པ་མེད་ཅིང་
གཅན་ཟན་དང་རི་དྭགས་དང་རྣམས་ལ་སྐྲག་པ་མེད་པར་ནགས་མཐར་ཏེ་འདབ་ཏུ་གནས་ཤིང་རྒྱུ་
བ་ལྟར། དཔེ་དེ་བཞིན་དུ་ཐུབ་པའི་དབང་པོ་མིའི་སེང་གེ་འདི་ཡང་འཁོར་གྱི་ཚོགས་ཀྱི་ནང་དུ་
ལེགས་པར་གནས་པ་དང་ལྟོས་པ་མེད་པ་དང་བརྟན་པ་དང་རྩལ་དང་ལྡན་པར་གནས་སོ་ཞེས་པ་
སྟེ་ལེགས་གནས་སོགས་ནི་གཞུང་ཉིད་ཀྱིས་འཆད་པར་འགྱུར་རོ། །
གསུམ་ པ་ གསུམ། ངོ་བོ། བྱེད་ལས། དཔེ་དང༌ཆོས་མཐུན་སྦྱར་བའོ། །དང་ པོ་ནི། སྟོན་པ་
སངས་རྒྱས་ལ་ནི་མཆོངས་པ་ལ་སོགས་པ་འཁྲུལ་པའི་སྤྱོད་པ་དང་། གྲོང་སྟོང་དུ་དབྱངས་སྒྲོགས་པ་
ལ་སོགས་པའི་ཅ་ཅོ་མ་མངའ་སྟེ། དེ་བཞིན་དུ་འདས་པའི་དུས་བརྗེད་པའི་དྲན་པ་ཉམས་པ་མི་མངའ་
ཞིང༌། སྐད་ཅིག་ཀྱང་ཐུགས་མཉམ་པར་མ་བཞག་པའི་སྐབས་མི་མངའ་ལ། དེ་བཞིན་དུ་འཁོར་
འདས་ལ་འདུ་ཤེས་སྣ་ཚོགས་ཏེ་ཐ་དད་པའི་འདུ་ཤེས་ཀྱང་མི་མངའ་ཞིང་འདུལ་དུ་རུང་མི་རུང་མ་
བརྟགས་པར་འདུལ་རུང་བཏང་སྙོམས་སུ་འཇོག་པ་མི་མངའ་འོ། །དེ་ལ་དང་པོ་གཉིས་ནི། སྐུ་དང་
གསུང་གིས་སྤྱོད་པ་དག་པ་ཡིན་ལ་ཕྱི་མ་བཞི་ནི་ཐུགས་ཀྱི་སྤྱོད་པ་དག་པ་སྟེ་དེ་ལྟར་ན་སྤྱོད་པས་
363



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
བསྡུས་པ་དྲུག་གོ །ཉན་ཐོས་དགྲ་བཅོམ་པ་རྣམས་ལ་ནི་དེ་དང་དེ་མངའ་འོ་ཞེས་པར་འགྱུར་ལ།
འོག་མ་རྣམས་སུ་སྤང་ངོ་ཡང་འདུན་པ་སྟེ་དད་པ་དང༌། སྤྲོ་བའི་བརྩོན་འགྲུས་དང་མི་བརྗེད་པའི་
དྲན་པ་དང༌། རབ་ཏུ་འབྱེད་པའི་ཤེས་རབ་དང་སྤངས་པ་རྣམ་གྲོལ་དང་རྟོགས་པ་རྣམ་གྲོལ་གྱི་ཡེ་
ཤེས་ཀྱི་གཟིགས་པ་རྣམས་མ་ཐོབ་པ་ལ་ཉམས་པ་མི་མངའ་བ་ནི་རྟོགས་པའམ་ཐོབ་པས་བསྡུས་པ་
དྲུག་གོ །འདིར་ཏིང་ངེ་འཛིན་ནི་ཉམས་པ་མེད་པ་མ་བགྲངས་པ་ནི་མཉམ་པར་མ་བཞག་པའི་མི་
མངའ་བར་འདུས་པར་དགོངས་ལ། མདོ་ལས་ཏིང་ངེ་འཛིན་ནི་བགྲངས་ནས་འདུན་པ་དང་བརྩོན་
འགྲུས་གཅིག་ཏུ་བརྩིའོ། །ཡང་ཁ་ཅིག་ཏུ་དེ་གཉིས་སོ་སོ་བགྲངས་ཏེ་དྲན་པ་མི་བརྩི་བ་ནི་བསྙེལ་བ་
མི་མངའ་བར་འདུས་པར་དགོངས་པའོ། །མདོ་སྡེ་རྒྱན་ལས། དྲན་པ་དང་ཏིང་ངེ་འཛིན་དང་འདུན་
བརྩོན་རྣམས་བརྩི་སྟེ་རྣམ་གྲོལ་གྱི་ཡེ་ཤེས་མི་བརྩི་བ་ནི་རྣམ་པར་གྲོལ་བ་ལ་ཉམས་པ་མི་མངའ་
བར་འདུས་པར་དགོངས་པའོ་ཞེས་ཀྱང་གོང་དག་གསུང་ངོ༌། །སྐུ་གསུང་ཐུགས་ཀྱི་ལས་རྣམས་རྒྱུའི་
ཀུན་སློང་ཡེ་ཤེས་སྔོན་དུ་འགྲོ་ཞིང་དུས་ཀྱི་ཀུན་སློང་ཡེ་ཤེས་ཀྱི་རྗེས་སུ་འབྲང་བ་སྟེ་མི་དགེ་བ་ལྟ་
ཞོག་ལུང་མ་བསྟན་གྱི་ཀུན་ནས་སློང་བ་ཡང་མི་མངའ་བ་ནི་འཕྲིན་ལས་ཀྱི་བསྡུས་པ་གསུམ་མོ། །
འདས་མ་འོངས་ད་ལྟར་གྱི་དུས་རྣམས་ལ་ཡེ་ཤེས་ཆགས་ཐོགས་ཀྱི་སྒྲིབ་པ་མེད་པར་མཁྱེན་པ་ནི་ཡེ་
ཤེས་ཀྱི་བསྡུས་པ་གསུམ་མོ། །འདིར་དུས་གསུམ་མཁྱེན་ཚུལ་ཡང་ཁ་ཅིག་ནི་སངས་རྒྱས་ལ་ཤེས་
བྱ་མཁྱེན་པའི་ཡེ་ཤེས་མེད་པར་འདོད་དེ་མི་ལེགས་སོ། །གཞན་དག་ན་རེ་འདས་མ་འོངས་ད་ལྟ་
བའི་ཤུགས་ལ་མཁྱེན་གསུངས་པ་ལ་ཤེས་བྱེད་མེད་དོ། །མཁྱེན་རབ་ཀྱི་དབང་ཕྱུག་དག་དུས་ཀྱི་
རྣམ་པར་བཞག་པ་ནི་རྟོག་པས་སྤྲུལ་པ་ཙམ་སྟེ་དོན་ལ་མེད་དོ། །དེས་ན་མ་རིག་པའི་གཉིད་སངས་
པའི་སངས་རྒྱས་ལ་ནི་དུས་ཐ་དད་པ་སྣང་བ་མེད་དོ། །གཉིད་ཀྱིས་ལོག་པ་དག་ལ་དུས་སྐད་ཅིག་
ལའང་ལོ་བརྒྱད་ཙམ་ལ་སོགས་པར་སོང་བར་རྨི་པའི་མ་གཉིད་པ་དག་ལ་ནི་དེ་ལྟར་སྣང་བ་མ་ཡིན་
པ་བཞིན་ནོ། །འོན་ཀྱང་ཁམས་གསུམ་དང་དུས་གསུམ་གྱི་ཆོས་རྣམས་དངོས་སུ་མི་སྣང་ཡང་དེ་དག་
གི་རྣམ་པ་ནི་མེ་ལོང་གི་གཟུགས་བརྙན་ལྟར་གསལ་བར་སྣང་བས་དེ་དག་མཁྱེན་པ་དང་དེ་དག་ལ་
མི་འཁྲུལ་བ་ཡིན་ནོ་ཞེས་གསུངས་ཏེ་སངས་རྒྱས་ལ་འཁྲུལ་སྣང་མི་སྣང་བར་བཞེད་པ་དག་ལ་ནི་དེ་
ཁོ་ན་ལེགས་པར་སེམས་སོ། །ཡང་ན་སངས་རྒྱས་ལ་དུས་གསུམ་གྱི་ཆོས་རྣམས་ལག་མཐིལ་དུ་སྒྱུ་
364



ཡེ་ཤེས་རྡོ་རྗེ།
ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། པོད་དང་པོ།
རུ་ར་བཞག་པ་ལ་ལྟ་བ་བཞིན་གསལ་ལ་མ་འདྲེས་པར་སྣང་ཡང་འདས་མ་འོངས་ད་ལྟར་དུ་ཡོད་
པར་ཐལ་བ་ནི་མདོ་དེ་རང་དུས་ཇི་ལྟ་བ་བཞིན་དུ་མཁྱེན་པས་སོ་ཞེས་ཁོ་བོའི་བླ་མའི་བླ་མ་དཔང་
ལོས་གསུང་ཏེ་སངས་རྒྱས་ཀྱི་ཤེས་བྱ་ཐམས་ཅད་སྣང་ནས་མཁྱེན་པར་བཞེད་པ་དག་ལ་འདི་ཁོ་ན་
དོན་ལ་གནས་པར་གོའོ། །སྤྲོས་པ་དོར་རོ། །དེ་ལྟར་ན་བཅོ་བརྒྱད་པོ་འདི་དང༌། དེ་ལས་གཞན་སྤྱི་
གཙུག་ལྟར་མི་མངོན་པ་སོགས་ནི་སྟོན་པའི་གཞན་དང་མ་འདྲེས་པ་ཐུན་མོང་མ་ཡིན་པའི་ཡོན་ཏན་
ཡིན་ནོ་ཞེས་པའམ། ཡང་ན་དེ་ལྟར་བཅོ་བརྒྱད་ནི་མ་འདྲེས་ཡོན་ཏན་ཡིན་ནོ། །གང་དང་གང་མ་
འདྲེས་ན་སྟོན་པ་འདི་དང་གཞན་ཉན་རང་ངོ་ཞེས་འཆད་དོ། །
གཉིས་པ་ནི། སངས་རྒྱས་རྣམས་ཀྱི་བརྙེས་ཞེས་དྲང་ངོ༌། །གང་ན་རྒྱལ་བ་ཉིད་དེའོ། །དེ་ཇི་ལྟ་
བུ་ན་ཀུན་སློང་གི་ཐུགས་རྗེ་ཆེན་པོ་དང་ལྡན་ཞིང་བྱེད་ལས་དམ་ཆོས་འཁོར་ལོ་ཆེན་པོ་རབ་ཏུ་
བསྐོར་བ་ཞིག་གོ །དེ་ལ་བསྐོར་ཞེས་དྲང་ངོ༌། །གང་དུ་ན་འགྲོ་བར་སྟེ་སེམས་ཅན་གྱི་ནང་དུའོ། །ཇི་
ལྟར་ན་འཇིགས་པ་མེད་པར་རོ་གང་ན་དམ་ཆོས་ཞེས་སོ། །རྒྱུ་ནི་མ་འདྲེས་པ་བཅོ་བརྒྱད་པོ་གང་
ཞིག་རྟོགས་པ་སྟེ་ཐོབ་པ་ལ་བརྟེན་ནས་སོ། །བཅོ་བརྒྱད་པོ་གང་ཞེ་ན། བཞི་ལས་དང་པོ་སྤྱོད་པས་
བསྡུས་པ་དྲུག་ནི་མེད་ཅེས་དྲང་ངོ༌། །གང་ན་འཁྲུལ་པ་དང་ཅ་ཅོ་དང་བསྙེལ་བ་སྟེ་དྲན་པ་ཉམས་པ་
དང་ཐུགས་གཡོ་བ་མཉམ་པར་མ་བཞག་པ་དང་འཁོར་འདས་ཐ་དད་ཀྱི་འདུ་ཤེས་དང་། མ་བརྟགས་
པར་གདུལ་བྱ་ངང་གི་བཏང་སྙོམས་སུ་འཇོག་པའོ། །གང་ལ་ན་དྲང་སྲོང་ལའོ། །
གཉིས་པས་རྟོགས་པས་བསྡུས་པ་དྲུག་ནི་མི་མངའ་ཞེས་དྲང་ངོ༌། །གང་ན་འདུན་པ་དང་ནི་
བརྩོན་འགྲུས་དང་དྲན་པ་རྣམ་དག་དྲི་མེད་ཤེས་རབ་རྟག་ཏུ་རྣམ་པར་གྲོལ་བ་དང་ཤེས་བྱའི་དོན་
ཀུན་གཟིགས་པ་གྲོལ་བའི་ཡེ་ཤེས་ལས་ནི་ཉམས་པ་དེའོ་སུས་ན་དྲང་སྲོང་ཞེས་པ་འདིར་འབྲེལ་ལོ། །
གསུམ་པ་འཕྲིན་ལས་ཀྱིས་བསྡུས་པ་གསུམ་ནི་གང་གི་ལས་གསུམ་ཐམས་ཅད་ཡེ་ཤེས་སྔོན་
འགྲོའི་རྗེས་སུ་འཇུག་པ་གསུམ་མོ། །
བཞི་པ་ཡེ་ཤེས་ཀྱིས་བསྡུས་པ་གསུམ་ནི་དུས་གསུམ་དག་ཏུ་སྟེ་ཐམས་ཅད་ལ་ཐོགས་པ་མེད་
པ་དང་ངེས་པར་སྟེ་ཕྱིན་ཅི་མ་ལོག་པར་མཁྱེན་པའི་ཡེ་ཤེས་རྒྱ་ཆེན་པོ་འཇུག་པ་སྟེ་དེ་རྣམས་སོ། །
གསུམ་པ་ནི། ས་སོགས་འབྱུང་བ་བཞི་ལ་དབྱེར་མེད་དུ་ཡོད་པའི་ཆོས་ཉིད་སྲ་བ་གཤེར་བ་དྲོ་
365



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
བ་གཡོ་བ་གང་ཡིན་པའི་ཆོས་ཉིད་གང་ཡིན་དེ་ནི་ནམ་མཁའི་ཆོས་ཉིད་མིན་ལ་ནམ་མཁའི་མཚན་
ཉིད་སྒྲིབ་པ་སྟེ་ཐོགས་པ་མེད་པ་དང་འདུས་མ་བྱས་པ་ལ་སོགས་པའི་མཚན་ཉིད་གང་ཡིན་པ་དེ་
རྒྱུའི་གཟུགས་འབྱུང་བ་བཞི་ལ་མེད་དོ། །དེ་བཞིན་དུ་འཇིག་རྟེན་པ་སོགས་གང་ཟག་བཞིའི་ཡོན་
ནི་སངས་རྒྱས་ཀྱི་མིན་ལ་སངས་རྒྱས་ཀྱི་ཡོན་ཏན་དེ་དག་ལ་མེད་པས་ནམ་མཁའ་དང་མཚུངས་སོ། །
ཐམས་ཅད་དུའམ་ཞེ་ན་ས་ཆུ་མེ་རླུང་ནམ་མཁའ་རྣམས་ནི་འཇིག་རྟེན་པའི་ཤེས་པའི་ཡུལ་དུ་འགྱུར་
བར་མཚུངས་པ་སོགས་འཇིག་རྟེན་ན་ནི་ཐུན་མོང་བ་སྟེ་མཐུན་ཆོས་དུ་མ་ཡོད་ལ་མ་འདྲེས་པ་བཅོ་
བརྒྱད་ཉིད་ནི་འཇིག་རྟེན་དག་ན་གང་ཟག་བཞི་པོ་རྣམས་དང་རྡུལ་ཕྲན་ཙམ་ཡང་ཐུན་མོང་མིན་དེ་
མཐུན་ཆོས་མེད་པས་དཔེ་ལས་ཁྱད་པར་དུ་འཕགས་སོ། །
བཞི་པ་ལ་གཉིས། མཚན་གྱི་ངོ་བོའི་དབྱེ་བ་སོ་སོར་བཤད། དེ་དག་དང་དཔེ་དང་མཐུན་ཚུལ་
བསྟན་པའོ། །དང་པོ་ནི། གསུང་ཞེས་དྲང་ངོ༌། །གང་ན་བསམ་གྱིས་མི་ཁྱབ་པའི་གཟི་བརྗིད་འབར་
པ་སུམ་ཅུ་རྩ་གཉིས་པོ་འདི་དག་གོ །སུས་ན་སྟོན་པ་སངས་རྒྱས་ཀྱིས་སོ། །ཇི་ལྟར་ན་མིའི་དབང་པོ་
སངས་རྒྱས་ཀྱི་སྐྱེ་བུ་ཆེན་པོར་མཚོན་པའི་མཚན་བཟང་དུའོ། །སུམ་ཅུ་རྩ་གཉིས་གང་ཞེ་ན། ཞབས་
ཀྱི་མཐིལ་རུ་སྦལ་གྱི་ལྟོ་བ་ལྟར་ལེགས་པར་གནས་པ་སྟེ་ཀུན་ནས་མི་མཉམ་པ་མེད་པ་དང༌། ཕྱག་
དང་ཞབས་ཀྱི་མཐིལ་ལ་རྩིབས་ཀྱི་རི་མོ་སྟོང་སྟོང་དང་ལྡན་པའི་འཁོར་ལོས་མཚན་པ་དང༌། ཞབས་
ཀྱི་རྟིང་པ་ཡངས་ཤིང་ཆེ་ལ་ལོང་བུའི་འབུར་མི་མངོན་པ་དང་། ཕྱག་དང་ཞབས་ཀྱི་སོར་མོ་རྣམས་
རིམ་གྱིས་ཕྲ་ལ་རིང་བ་དང༌། མཐེའོ་མ་གཏོགས་པའི་ཕྱག་དང་ཞབས་ཀྱི་སོར་མོ་རྣམས་ནི་ངང་
པའི་རྒྱལ་པོའི་ལྟར་གསེར་གྱི་དྲ་བས་འབྲེལ་བ་སྟེ་བར་རྣམས་ལ་སེང་སེང་པོ་མེད་ཀྱང་སོར་གདུབ་
ལ་སོགས་པའི་རྒྱན་གཞུག་དུ་རུང་བ་དང༌། ཕྱག་དང་ཞབས་ཀྱི་ལྤགས་པ་འཇམ་པ་ནི་རྡུལ་གྱིས་མི་
གོས་པ་སྟེ་མཚན་གྱི་ངོ་བོ་ཡིན་ལ་དེ་ཉིད་གཞོན་ཤ་ཅན་དུ་ལེགས་པ་སྟེ་བཟང་བར་གྱུར་པ་ཉིད་
ནི་དེའི་བསྟོད་པ་བརྗོད་པའོ། །བཅོམ་ལྡན་འདས་ཀྱི་སྐུ་ནི་ཕྱག་དང་ཞབས་ཀྱི་བོལ་བཞི་འགུར་གྱི་
ལྷུན་གཉིས་ལྷག་པ་སྟེ་བདུན་པོ་དག་ཤས་ཁེངས་ཤིང་མཐོ་བའོ་ཞེས་སློབ་དཔོན་དབྱིག་གཉེན་
གསུང་ལ། བཟང་སྐྱོང་གི་ཞུས་པའི་མདོར། མཐོ་བ་གཉིས་ནི་ཕྱག་གི་མཐིལ་ལ་སྐྱེས། །ཞབས་ལ་
གཉིས་སྐྱེས་ཞེས་གསུང་ཟེར་རོ། །བྱིན་པ་ཟླུམ་ལ་རིམ་གྱིས་ཕྲ་བ་རིག་དྭགས་ཨེ་ན་ཡའི་དང་འདྲ་
366



ཡེ་ཤེས་རྡོ་རྗེ། ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། པོད་དང་པོ།
བ་སྟེ་ཨེ་ན་ཡ་ནི་ཤ་བའོ་ཞེས་གཞུང་འགྲེལ་དུ་གསུང་ལ་ཆོས་ཀྱི་བཤེས་གཉེན་ནི་བསེ་ཁ་སྒོའོ་ཞེས་
གསུངས་ཏེ་དོན་གཅིག་མི་གཅིག་དཔྱད་དོ། །རྟ་ཅང་ཤེས་དང་གླང་པོ་ཆེའི་བཞིན་དུ་གསང་བའི་
གནས་སྦུབས་སུ་མཛེས་པར་ནུབ་པ་དང༌། སྐུའི་རོ་སྟོད་སེང་གེ་དང་འདྲ་བར་འཕེལ་ཀ་ཆེ་ཞིང་རྒྱས་
པ་དང་། ཐལ་གོང་སྟེ་ཕྲག་སོ་གཉིས་པོ་བར་མེད་པར་ཤ་རྒྱས་ཤིང་ཁེངས་པ་དང་། དཔུང་མགོ་སྟེ་
ཕྲག་པའི་ལྷུན་ལེགས་པར་ཟླུམ་ཞིང་མཛེས་པ་དང༌། ཕྱག་རིང་བ་སྟེ་མ་བཏུད་པར་པུས་མོར་སླེབ་
པ་མཐོ་ལྔ་དང་ལྡན་པ་སྟེ། མཚན་དངོས་ཡིན་ལ་ཕྱག་འཇམ་པ་དང་ཟླུམ་པ་དང་གཡས་གཡོན་སྟོད་
སྨད་སྦོམ་ཕྲའི་མཐོ་དམན་མེད་པ་ནི་ཁྱད་པར་རོ། །སྐུ་ཡོངས་སུ་དག་པ་ནི་རྣམ་པར་དག་ཅིང་དང་
བ་སྟེ་དེའི་ཁྱད་པར་འོད་ཀྱི་དཀྱིལ་འཁོར་འདོམ་གང་བ་སོགས་དང་ལྡན་པ་དང་མགྲིན་པ་ནི་དྲི་མ་
མེད་པའི་དུང་དང་འདྲ་བར་རི་མོ་གསུམ་དང་ལྡན་པ་དང༌། འགྲམ་པ་རིང་ལ་རབ་ཏུ་རྒྱས་པ་རི་
དྭགས་རྒྱལ་པོའི་དང་འདྲ་བ་དང་། ཚེམས་ནི་བཞི་བཅུ་ཚང་ལ་མཐོ་དམན་ནམ་སྟེང་འོག་གི་གྲངས་
མཉམ་པ་དང་། ཚེམས་ནི་རབ་སྟེ་དྲི་མ་མེད་ཅིང་དཀར་བ་དང་མཚམས་མ་དོད་པས་ཐགས་བཟང་
པ་སྟེ། དྷརྨ་སེང་གེས་དཀར་དང་ཚེམས་ཐགས་བཟང་བ་དང་ཞེས་བསྒྱུར་ཞིང་ཡུམ་དང་ཡང་མཐུན་
ནོ༑ ༑ཁ་ཅིག་གིས་པར་མེད་ཅེས་པར་ཡང་བསྒྱུར་རོ། །རྣམ་པར་དག་པའི་ཚེམས་རིང་ཐུང་དང་འཕྲ་
སྦོམ་ལ་སོགས་པ་མཉམ་པ་ཉིད་དང་རབ་མཆོག་མཆེ་བ་བཞི་པ་དཀར་ཞིང་དྲི་མ་མེད་པ་དུང་གི་
བཅག་ཕྲོ་ལྟ་བུ་ཉིད་དང་ལྗགས་རིང་བ་རང་གི་ཞལ་གྱི་དཀྱིལ་འཁོར་ཁེབས་པ་དང༌། ལྗགས་ལ་
རླུང་མཁྲིས་པ་པད་ཀན་གྱི་ནད་མེད་པས་ཅི་གསོལ་ཡང་མཐའ་མེད་པ་སྟེ་ཚད་མེད་ཅིང་བསམ་དུ་
མེད་པ་སྟེ་བསམ་གྱིས་མི་ཁྱབ་པའི་རོ་བྲོ་བའི་མཆོག་ཉིད་དུ་མཁྱེན་པ་སྟེ་འདི་དབང་པོའི་ཆ་ནས་
བཟུང་ལ་གཞན་ཐམས་ཅད་དབང་རྟེན་ནོ་ཞེས་གོང་མ་གསུང་ངོ༌། །རབ་འབྱུང་སངས་རྒྱས་ཀྱི་
གསུངས་ནི་སྙན་པའི་ཕྱིར་བྱ་ཀ་ལ་བིང་ཀའི་སྒྲ་དང་ཐག་རིང་པོར་ཐོས་པས་ཚངས་པའི་དབྱངས་
ཉིད་དང་ལྡན་པ་དང༌། སྤྱན་བཟང་ཨུད་པལ་ལྟར་འཐོན་འཐིང་སྟེ་དེ་ཡང་འབྲས་བུ་སྣུམ་ལ་གནག་
པ་དང་དེའི་ཕྱིར་དཀར་བ་དང་དེ་ནས་སྣུམ་ལ་མཐིང་བ་དང་གྲ་གཉིས་དམར་བ་དང་རྫི་མ་དང་སྤྱན་
གྱི་པར་གསེར་མདོག་སྟེ་དང་བ་ལྔ་དང་ལྡན་ཡང་གཙོ་བོའི་སྒྲ་སྨོས་སོ་ཞེས་དབྱིག་གཉེན་གསུང་
ངོ་༑ ༑་རྫི་མ་བ་ཁྱུ་མཆོག་གི་རྫི་མ་དང་འདྲ་བར་མ་འཛིངས་ཤིང་ཐུར་དུ་གཞོལ་བ་དང་ཞལ་གྱི་དཀྱིལ་
367



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
འཁོར་མཛེས་ཤིང་དྲི་མ་མེད་པའི་མཛོད་སྤུ་དཀར་པོ་གཡས་སུ་འཁྱིལ་ཞིང་སྐྱུ་རུ་རའི་འབྲས་བུ་
ཙམ་ལྡན་པ་སྟེ་སྨིན་འཚམས་སུའོ། །འདི་ཁྲུ་བཞིའམ་ལ་ལས་ཁྲུ་གང་ཟེར་རོ། །དབུར་ཏེ་དབུ་ལ་
གཙུག་ཏོར་ཟླུམ་ཞིང་སོར་བཞིའམ་བལྟར་མི་མཐོང་བ་དང་ལྡན་པ་དང༌། སེམས་ཅན་མཆོག་སངས་
རྒྱས་ཀྱི་པགས་པ་དྲི་མ་མེད་པས་དག་ཅིང་མ་འཁུམས་པས་སྲབ་པ་དང་གསེར་གྱི་མདོག་འདྲ་ནི་དང་
བ་སྟེ་ཁ་དོག་སེར་པོ་འབའ་ཞིག་ནི་མ་ཡིན་ནོ་གསུང་ངོ༌། །བ་སྤུ་རྣམས་ལེགས་པར་ཕྲ་ལ་འཇམ་
ཞིང་ཁུང་བུ་ནས་རེ་རེ་ནས་སྐྱེས་ཤིང་སྐུའི་གྱེན་དུ་གཡས་ཕྱོགས་འཁྱིལ་པ་དང་དབུས་སྐུ་དྲི་མེད་
རིན་ཆེན་མཐོན་འཐིང་བཞིན་ནག་པ་དང༌། ནྱ་གྲོ་རྫོགས་པའི་ལྗོན་ཤིང་དཀྱིལ་འཁོར་དང་འདྲ་
བར་འདོམས་པ་དང་འཕང་དུ་མཉམ་པའི་ཆུ་ཞིང་གབ་པ་དང་། ཀུན་ཏུ་བཟང་པོ་དཔེ་མེད་པའི་དྲང་
སྲོང་ཆེན་པོ་སངས་རྒྱས་ནི་རྡོ་རྗེ་ལྟར་མཁྲེགས་ལ་སྲེད་མེད་བུའི་སྟོབས་མངའ་བའི་སྐུ་དང་ལྡན་ནོ་
ཞེས་པ་སྟེ་ཡུམ་དུ་སྐུ་ཆེ་ཞིང་དྲང་བའི་ཞེས་བཤད་པ་དང་གཅིག་གོ །སྲེད་པ་ལ་ལས་ནི་བཅོམ་ལྡན་
འདས་ཀྱི་ཚིག་རེ་རེ་ལའང་སྟོབས་མངའ་འོ་ཟེར་ལ། སྲེད་མེད་ཀྱི་བུ་ནི་ཁྱབ་འཇུག་ཡིན་པར་ཁྱད་
པར་དུ་འཕགས་པའི་བསྟོད་པའི་འགྲེལ་པར་འབྱུང་ཞིང་། དེའི་སྟོབས་ནི་སྤོས་ཀྱི་གླང་པོ་ཆེ་ལ་སོགས་
པ་བདུན་གྱི་སྟོབས་བཅུ་འགྱུར་དུ་བསྒྲེས་པའོ་ཞེས་མངོན་པ་མཛོད་དུ་གསུངས་ཏེ། སྐུ་ལ་སྲེད་མེད་
བུའི་སྟོབས། གཞན་དག་ཚིག་ནི་གླང་ཆེན་སོགས་གླང་པོ་ཆེ་ཕལ་པ་དང་། སྤོས་ཀྱི་གླང་པོ། གླང་པོ་རིན་པོ་ཆེ་ཚན་པོ་ཆེ།
རབ་རྣོན། ཡང་དག་མཆོག སྟོབས་མཆོག སྲེད་མེད་ཀྱི་བུ་དང་།)བདུན་ཅུས་གླགས་པ་དེའི་སྟོབས་ཞེས་སོ། །
གཉིས་པ་ནི། དཔེ་ཇི་ལྟར་ན་སྤྲིན་མེད་པའི་ནམ་མཁའི་ཟླ་བའི་གཟུགས་སྟོན་ཁའི་ཆུ་སྔོན་དྲི་
མ་མེད་པ་འཁྱིལ་པའི་མཚོར་ནི་མཐོང་བ་ལྟར་དེ་བཞིན་དུ་མཐོང་བ་འགྱུར་ཞེས་དྲང་ངོ༌། །གང་
གིས་ན་རྒྱལ་སྲས་ཚོགས་ཀྱིས་སོ། །གང་ན་ཁྱབ་བདག་སངས་རྒྱས་ཀྱི་གཟུགས་དེའོ། །གང་དུ་ན་
རྫོགས་པའི་སངས་རྒྱས་དཀྱིལ་འཁོར་འོག་མིན་)དང་འཇིག་རྟེན་གྱི་དཀྱིལ་འཁོར་གྱི་ནང་དུའོ། །
གཉིས་པ་དེ་དག་ལུང་དང་སྦྱར་བ་དངོས་ནི། ཡོན་ཏན་དྲུག་ཅུ་རྩ་བཞི་པོ་འདི་དག་སོ་སོ་རང་
རང་གི་ངོ་བོ་དང་དེ་དག་གི་རྒྱུ་དང་བཅས་ཏེ་འདིར་བཤད་ཀྱི་གོ་རིམ་ཇི་ལྟ་བ་བཞིན་བུ་མོ་རིན་ཆེན་
གྱིས་ཞུས་པ་ཐེག་པ་ཆེན་པོའི་མན་ངག་ཞེས་བྱ་བའི་མདོའི་རྗེས་སུ་འབྲངས་ཏེ་ཤེས་པར་བྱའོ་ཞེས་
གདམས་ལ། ཁོ་བོས་ཀྱང་དེའི་རྗེས་སུ་འབྲངས་ཏེ་བཤད་པས་རང་བཟོ་མེད་དོ་ཞེས་ཀྱང་སྟོན་
368



ཡེ་ཤེས་རྡོ་རྗེ། ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། པོད་དང་པོ།
པའོ། །་
གསུམ་པ་བཤད་བྱའི་ཡོན་ཏན་དེ་དག་གཏན་ལ་དབབ་པ་ལ་གཉིས། དཔེ་དང་མཐུན་ཚུལ་
མདོར་བསྟན། མཐུན་ཆོས་རྒྱས་པར་བཤད་པའོ། །དང་པོ་ནི། བསྟན་ཏོ་ཞེས་དྲང་ངོ༌། །གང་ན་སྟོབས་
སོགས་སོ། །ཇི་ལྟར་ན་རྡོ་རྗེ་དང་སེང་གེ་དང་ནམ་མཁའ་དག་པ་དང་ཆུའི་ཟླ་བའི་དཔེས་སོ། །དེ་དང་
འདྲ་བའི་རྒྱུ་མཚན་ནི་མི་མཐུན་པའི་ཕྱོགས་ཀྱིས་མི་ཕྱེད་པ་དང་སྤོབས་པ་མི་ཞེན་པ་དང་གཞན་དང་
མཚུངས་པ་མེད་པ་དང་ཆོས་སྐུ་ལས་གཡོ་བ་མེད་པའི་ཕྱིར་རོ། ། ན་
གཉིས་པ་ལ་གཉིས། བྲལ་བའི་ཡོན་ཏན་གྱི་དང༌། རྣམ་སྨིན་གྱི་ཡོན་ཏན་གྱི་དཔེ་དང་མཐུན་
ཆོས་བཤད་པའོ། །དང་པོ་ལ་བཞི། སྟོབས་བཅུ་རྡོ་རྗེ་དང་འདྲ་བ་ཡི་ཚུལ། མི་འཇིགས་པ་སེང་གེ་
དང་འདྲ་བའི་ཚུལ། མ་འདྲེས་པ་ནམ་མཁའ་དང་འདྲ་བའི་ཚུལ། དེ་དག་ཆོས་སྐུའི་ཡོན་ཏན་དུ་བསྡུ་
བའོ། ། །
དང་པོ་ལ་གཉིས། གཞན་འཇོམས་པ་དང༌། རང་ཉིད་མི་ཕྱེད་པས་རྡོ་རྗེ་དང་འདྲ་བའི་ཚུལ་ལོ། །
དང་པོ་ནི། སྟོབས་དང་མི་འཇིགས་པ་ལ་སོགས་པ་རྣམས་ལ་སྟོབས་བཅུ་ནི་རྡོ་རྗེ་དང་འདྲ་སྟེ་དེ་ཡང་
རྡོ་རྗེས་གོ་ཆ་དང་རྩིག་པ་དང་ཤིང་རྣམས་འབིགས་པ་སོགས་བྱེད་པ་བཞིན་དུ་སྟོབས་དང་པོ་དྲུག་
དང་དེ་ནས་གསུམ་དང་དེ་ནས་གཅིག་གིས་གོ་རིམ་བཞིན་དུ་ཤེས་བྱའི་སྒྲིབ་པ་དང་སྙོམས་པར་
འཇུག་པའི་སྒྲིབ་དང་། བག་ཆགས་དང་བཅས་པའི་ཉོན་མོངས་པ་གོ་ཆ་དང་རྩིག་པ་དང་ཤིང་དང་
འདྲ་བ་རྣམས་ཕུག་པ་དང་གཞིག་པ་དང་བཅད་པའི་ཕྱིར་ཏེ་དེ་དག་ཀུན་གསལ་བ་སྟེ་སྤངས་པས་
ནའོ། ། །
གཉིས་པ་ནི། དྲང་སྲོང་སྟོབས་ནི་རྡོ་རྗེ་དང་འདྲ་སྟེ། བརླིང་བ་དང་སྙིང་པོ་དང་བརྟན་པ་དང་མི་
ཕྱེད་པ་སྟེ་ཡིན་པས་ནའོ། །དེ་ཡང་གང་གི་ཕྱིར་ན་བརླིང་བ་ཡིན་ཏེ་ཆོས་ཐམས་ཅད་ཀྱི་སྙིང་པོ་ཡིན་
པའི་ཕྱིར་རོ། །དེ་ཡང་གང་གི་ཕྱིར་ན་སྙིང་པོ་ཡིན་ཏེ་རྟག་ཅིང་བརྟན་པ་ཡིན་པའི་ཕྱིར་རོ། །དེ་ཡང་
གང་གི་ཕྱིར་ན་བརྟན་པ་ཡིན་ཏེ་གང་གིས་ཀྱང་མི་ཕྱེད་པའི་ཕྱིར་རོ། །དེས་ན་རྡོ་རྗེ་བཞིན་ཏེ་མི་ཕྱེད་
ཕྱིར་ནའོ།ཞེས་སྐབས་དོན་སྒྲུབ་པའོ། །
གཉིས་པ་ནི། ཐུབ་པ་མིའི་སེང་གེ་ནི་འཁོར་གྱི་ཚོགས་སུ་འཇིགས་པའམ་བག་ཚ་བ་མི་མངའ་
369



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
སྟེ་གང་ལ་ཡང་འཇིགས་པ་མེད་པའི་ཕྱིར་དང་ལྟོས་པ་མེད་པའི་ཕྱིར་དང་བརྟན་པའི་ཕྱིར་དང་རྩལ་
ནི་ཕུན་སུམ་ཚོགས་པ་མངའ་བ་ཡིན་པས་ནའོ། །དཔེར་ན་སེང་གེ་ནི་འཇིགས་པ་མེད་པ་དང་གཞན་
ལ་རག་མི་ལས་པ་དང་སེམས་བརྟན་པ་དང་ལུས་རྩལ་དང་ལྡན་པས་རི་དྭགས་སོགས་འཇིགས་པ་
མེད་པ་བཞིན་ནོ། །དེ་དག་རྒྱས་པར་བཤད་པ་ནི། བཅོམ་ལྡན་འདས་གཞན་གང་ལས་ཀྱང་འཇིགས་
པ་མེད་པར་ནི་རྣམ་པར་གནས་པ་ཡིན་ཏེ་ཤེས་བྱའི་རྣམ་པ་ཀུན་མངོན་པར་མཁྱེན་པས་ནའོ། །
ཁྱབ་སྟེ་གང་ཞིག་མ་མཁྱེན་ན་ཚོགས་ཀྱི་ནང་དུ་བག་ཚ་བར་འགྱུར་བས་སོ། །སྐྱབས་དང་གྲོགས་ལ་
སོགས་པ་གཞན་ལ་ལྟོས་པ་མེད་དེ་གཞན་ལྟ་ཞོག་དག་པའི་སེམས་ཅན་ས་བཅུ་པ་དག་དུང་ཡང་
བདག་ཉིད་མི་མཉམ་པ་སྟེ་ཁྱད་པར་དུ་འཕགས་པར་གཟིགས་པའི་ཕྱིར་རོ། །སེམས་བརྟན་པ་མི་
གཡེང་བ་ཉིད་དེ་ཆོས་རྣམས་ཐམས་ཅད་ལ་ཐུགས་ནི་མི་རྟོག་པར་རྩེ་གཅིག་ཏུ་གནས་པའི་ཕྱིར་
ནའོ། །རྩལ་ལམ་སྟོབས་དང་ལྡན་ཏེ་ཤིན་ཏུ་སྤང་དཀའ་བ་མ་རིག་བག་ཆགས་ཀྱི་ས་ལས་མཆོག་
ཏུ་སྟེ་ལེགས་པར་རྒལ་བའི་ཕྱིར་རོ། །ཡང་ན་མཆོག་ཏུ་སྤང་བྱ་དཀའ་བ་ཞེས་སྦྱར་རོ། །
གསུམ་པ་ནི། འཇིག་རྟེན་ཐ་མལ་པ་དང་ཉན་ཐོས་དང་རང་ཉིད་ཞི་བདེའི་ལམ་ལ་མཐའ་
གཅིག་ཏུ་སྤྱོད་པ་རང་རྒྱལ་དང་བློ་ལྡན་བྱང་སེམས་དང་རང་འབྱུང་སངས་རྒྱས་རྣམས་ཀྱི་བློ་དག་ནི་
གོང་ནས་གོང་དུ་ཕྲ་བ་སྟེ་ཡུལ་ཟབ་པ་རྟོགས་པས་མཆོག་ཏུ་གྱུར་ཅིང་མཚན་ཉིད་ཤེས་པར་དཀའ་
བའི་ཕྱིར་ཏེ་དེ་དག་ཀྱང་ནི་ས་ཆུ་མེ་རླུང་ནམ་མཁའ་རྣམ་པ་ལྔ་རིམ་ཅན་དུ་བསྟན་ཏོ། །དེ་ལྟ་ན་སངས་
རྒྱས་ནི་ས་སོགས་བཞི་པོ་དང་གཏན་མི་འདྲའམ་ཞེ་ན་ཕྱོགས་རེ་ནས་ས་ཆུ་མེ་རླུང་རྣམས་དང་ཡང་
མཚུངས་ཏེ་དེ་དག་འཇིག་རྟེན་གནས་པའི་རྒྱུར་འགྱུར་བ་ལྟར་འདི་ཡང་འཇིག་རྟེན་ཀུན་གྱི་ཉེ་བར་
འཚོ་བ་སྟེ་མཉམ་པའི་རྒྱུར་འགྱུར་བའི་ཕྱིར་རོ། །དེ་ལྟ་ན་འདིར་ནམ་མཁའ་ཁོ་ན་ཅི་སྟེ་དཔེར་སྦྱར་
རོ་ཞེ་ན་སངས་རྒྱས་ནི་འཇིག་རྟེན་དང་འཇིག་རྟེན་ལས་འདས་པར་བྱང་སེམས་མན་ཆད་པ་མི་
མཚན་ཉིད་ལས་འདས་པ་སྟེ་མི་མཐུན་པས་དེའི་ཆ་ནས་ནམ་མཁའ་ཁོ་ན་བཞིན་ནོ། །ཡང་ན་ཐམས་
ཅད་དུ་ནམ་མཁའ་དང་མཚུངས་པ་མ་ཡིན་ཏེ་ནམ་མཁའ་ནི་ས་ཆུ་མེ་རླུང་རྣམས་དང་ཕྱོགས་འགའ་
ཞིག་ནས་མཚུངས་པའི་ཕྱིར་ཏེ་འཇིག་རྟེན་ཀུན་ཀྱི་ཉེར་འཚོ་སྟེ། གནས་པའི་རྟེན་གཞིར་མཚུངས་
པའི་ཕྱིར་ལ། སངས་རྒྱས་ནི་འཇིག་རྟེན་དང་འཇིག་རྟེན་ལས་འདས་པའི་མཚན་ཉིད་ལས་འདས་
370



ཡེ་ཤེས་རྡོ་རྗེ། ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། པོད་དང་པོ།
པ་སྟེ་རྡུལ་ཕྲན་ཙམ་ཡང་ཐུན་མོང་མ་ཡིན་པས་སོ། །འོན་ཀྱང་དེ་དག་ལས་འདས་པའི་ཆ་ནས་ནམ་
མཁའ་བཞིན་ནོ་ཞེས་པ་ནི་མཁས་པ་དག་གི་ཚིག་ཟུར་ལས་དཔྱད་པའི་བཤད་པའོ། །
བཞི་པ་ནི། བཤད་མ་ཐག་པ་དེ་དག་ནི་བྲལ་བའི་ཡོན་ཏན་སུམ་ཅུ་ནི་རྩ་གཉིས་ཡིན་ལ་འདི་
དག་ནི་རྟེན་ཆོས་ཀྱི་སྐུས་རབ་རུ་ཕྱེ་བ་སྟེ་དེའི་ཡོན་ཏན་ཡིན་ཏེ་དཔེར་ན་འོད་དང་མདོག་དང་དབྱིབས་
རྣམས་དང་ནོར་བུ་རིན་ཆེན་དང་དབྱེར་མེད་པ་བཞིན་དུ་ཆོས་ཀྱི་སྐུ་དང་དབྱེ་བ་མེད་པའི་ཡོན་ཏན་
ཡིན་པའི་ཕྱིར་རོ། །
གཉིས་པ་ནི། རྟེན་ཅེས་དྲང་ངོ༌། །གང་ན་མཚན་སུམ་ཅུ་རྩ་གཉིས་ཞེས་བྱ་བའི་ཡོན་ཏན་གང་
ཡིན་པ་དེའོ། །གང་ལ་ན་སྤྲུལ་པའི་སྐུ་དང་ཐེག་ཆེན་ཆོས་ལ་རྫོགས་པར་ནི་ལོངས་སྤྱོད་པའི་སྐུ་སྟེ་
གཟུགས་སྐུ་གཉིས་ལའོ། །ཡོན་ཏན་ཇི་ལྟ་བུ་ནི་མཐོང་ན་ཡིད་ཚིམ་པར་བྱེད་པ་སྟེ། མཐོང་བ་ཙམ་
གྱིས་རབ་དང་བར། །མཛད་པ་ཁྱོད་ལ་ཕྱག་འཚལ་ལོ། །ཞེས་གསུངས་པ་ལྟར་རོ། །དེ་ལྟ་བུའི་སངས་
རྒྱས་དེ་སྣང་ཚུལ་ཇི་ལྟ་བུ་ཞེ་ན་མཐོང་བ་སྟེ་སྣང་ཚུལ་ནི་རྣམ་པ་གཉིས་སོ་ཞེས་སོ། །སྣང་ཞེས་དྲང་
ངོ་༑ ༑གང་ན་སངས་རྒྱས་ཀྱི་སྐུ་དེའོ། །རྒྱུ་ནི་རྣམ་པར་དག་པའི་ཆོས་ཀྱི་སྐུའི་བདག་རྐྱེན་ལས་སོ། །
གང་ལ་ན་ཉེ་བའི་གདུལ་བྱ་ས་བཅུ་པ་རྣམས་དང་རིང་བའི་གདུལ་བྱ་ཉན་རང་སོ་སྐྱེ་དང་བཅས་པ་
རྣམས་ལའོ། །གང་དུ་ན་རིམ་པ་བཞིན་རྒྱལ་བའི་འཁོར་གྱི་དཀྱིལ་འཁོར་སྟེ་བྱང་ཆུབ་སེམས་དཔའ་
རྣམས་ཀྱི་ནང་དང༌། འཇིག་རྟེན་པའི་འཁོར་གྱི་དཀྱིལ་འཁོར་དུའོ། །དཔེ་ཇི་ལྟར་ཟླ་བའི་གཟུགས་
ནམ་མཁའི་དབྱིངས་དང༌། ཆུའི་ནང་དུ་མཐོང་བ་བཞིན་ནོ། །ཡང་ན་རྒྱལ་བའི་དཀྱིལ་འཁོར་ནི་
ཆོས་སྐུ་སྟེ་ལོངས་སྐུ་ནི་དེའི་ངང་ལ་ཤར་བ་ཡིན་པས་དེར་མཐོང་ཞེས་བཏགས་ལ་སྤྲུལ་སྐུ་ནི་དེའི་
གཟུགས་བརྙན་འཇིག་རྟེན་དུ་སྣང་བ་ཡིན་པས་དེར་མཐོང་བའོ་ཞེས་སེམས་དེ་དཔྱད་དོ། །ཐེག་པ་
ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ། ངེས་དོན་ནོར་བུའི་མཛོད་ལས་ལེའུ་གསུམ་པའི་
བཤད་པའོ།། །། །
བཞི་པ་རྟོགས་བྱེད་འཕྲིན་ལས་ལ་གཉིས། འཕྲིན་ལས་ཀྱི་ངོ་བོ་མདོར་བསྟན་པ། འབད་རྩོལ་
མེད་པ་དཔེ་ཡིས་རྒྱས་པར་བཤད་པའོ། །དང་པོ་ལ་གཉིས་ལྷུན་གྱིས་གྲུབ་པ་དང་རྒྱུན་མི་འཆད་པ་
མདོར་བསྟན། དེ་དག་གི་ཚུལ་སོ་སོར་རྒྱས་པར་བཤད་པའོ། ། ་་།
371



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
དང་པོ་ནི། ལྷུན་གྱིས་གྲུབ་པ་སྟེ་འབད་རྩོལ་མེད་པར་འཇུག་གོ་ཞེས་དྲང་ངོ༌། །གང་ན་ཁྱབ་བདག་
སངས་རྒྱས་སོ། །དུས་ནི་རྟག་ཏུའོ། །གང་ལ་ན་ གདུལ་ བྱའི་ ཁམས་ སེམས་ཅན་དང་། དེ་འདུལ་
བའི་ཐབས་སྤྲུལ་པ་ལ་སོགས་པ་དང་གདུལ་བྱའི་ཁམས་ཀྱི་འདུལ་བའི་བྱ་བ་སྟེ་དེའི་རྒྱུ་ལ་བསྒྲུབ་
པར་བྱ་བའི་འབྲས་བུ་མངོན་མཐོ་ངེས་ལེགས་དང་། གདུལ་བྱ་དེ་ཡོད་པའི་ཡུལ་དང་གདུལ་བྱ་འདུ
ལ་བའི་དུས་ལ་བབ་པའི་དུས་སུ་དེའི་དོན་དུ་གཤེགས་པ་ལའོ། །རྒྱུན་མི་འཆད་པ་ནི་རྣམ་པར་
གཏོར་ཞེས་དྲང་ངོ༌། །གང་ན་གདུལ་བྱའི་ཉོན་མོངས་པ་དང་ཤེས་བྱའི་སྒྲིབ་པའི་སྤྲིན་གྱི་དྲ་བའོ། །
རྐྱེན་གང་གིས་ན་སངས་རྒྱས་རྣམས་ཀྱི་ཐུགས་རྗེའི་རླུང་གིས་སོ། །རྒྱུ་ཅིས་ན་སངས་རྒྱས་ཉིད་ནི་
སེམས་ཅན་ཀུན་ལ་ཁྱད་མེད་དུ་ཡོད་པར་རྣམ་པར་གཟིགས་པ་ལ་བརྟེན་ནས་སོ། །སངས་རྒྱས་ཇི་
ལྟ་བུ་ན་ཡོན་ཏན་དྲི་མ་མེད་པ་དུ་མ་འདུས་པའི་གཏེར་ལྟ་བུ་ཞིག་སྟེ། ཡོན་ཏན་དྲི་མ་མེད་གཏེར་
སངས་རྒྱས་ཉིད་ནི། ཞེས་པར་བསྒྱུར་སྣང་ངོ༌། །གང་གིས་ན་བྱང་ཆུབ་ཀྱིས་སོ་ཞེས་ཐོབ་པོ། །ཡང་
ན་སངས་རྒྱས་ཉིད་ཀྱིས་ནི་ཞེས་སྦྱར་བར་བྱ་སྟེ་འགྱུར་འདིའི་དགོངས་པའོ། །དེ་ཇི་ལྟ་བུ་ཞིག་ཅེ་ན་
དེའི་ངོ་བོ་ནི་མཐའ་དང་དབུས་མེད་ཅིང་རྒྱ་ཆེ་བ་ནམ་མཁའ་ལྟར་ཐམས་ཅད་ལ་ཁྱབ་པ་ཞིག་གོ །དེ་
རྒྱུ་གང་ལས་བྱུང་ན་ངེས་པར་འབྱིན་བྱེད་ནི་མངོན་པར་ཤེས་པ་ལ་སོགས་པ་མཆོག་ཏུ་གྱུར་པའི་ཡོན་
ཏན་རིན་ཆེན་ཚོགས་དང་ལྡན་པའི་ས་བཅུའི་ཡེ་ཤེས་ཆུ་མཚོ་ལྟ་བུ་ལས་བྱུང་ཞིང་ཉེ་བར་རྟེན་པའི་
རྐྱེན་ནི་བསོད་ནམས་ཡེ་ཤེས་ཉི་འོད་ཅན་གྱི་ཐེག་པ་མ་ལུས་ངེས་པར་བསྒྲུབས་པ་ལས་འབྱུང་ངོ༌། །
དེ་ཡང་འདིས་འགྲོ་བས་ཐེག་པ་ཞེས་བྱ་ལ་མ་ལུས་པ་ནི་མཆོག་གི་ལམ་འམ་ཐེག་པ་གསུམ་ཀའི་
ལམ་མོ། །
གཉིས་པ་ལ་གཉིས། ལྷུན་གྱིས་གྲུབ་པ་དང༌། རྒྱུན་མི་འཆད་པ་རྒྱས་པར་བཤད་པའོ། །དང་
པོ་ནི། ཐུབ་པ་ཆོས་ཅན་དུས་རྟག་ཏུ་འཕྲིན་ལས་ལྷུན་གྱིས་གྲུབ་པ་ཡིན་ཏེ། ཡུལ་གང་དུ་དུས་གང་
གི་ཚེ་གདུལ་བྱ་གང་གི་འདུལ་ཐབས་གང་གིས་འདུལ་བའི་བྱ་བ་གང་བསྒྲུབ་པ་ལ་དེ་དང་དེའི་རྣམ་
རྟོག་སྐྱེ་བ་མེད་པའི་ཕྱིར་རོ། །ངག་དོན་ནི་ཡུལ་འདིར། དུས་འདིའི་ཚེ། གདུལ་བྱ་འདི་ལ། ཐབས་
འདིས་འབྲས་བུ་འདི་བསྒྲུབ་པར་བྱའོ་ཞེས་རྟོག་པ་མེད་བཞིན་དུ་འཕྲིན་ལས་མཛད་པའི་ཕྱིར་རོ་
ཞེས་པའོ། །དེས་ན་གདུལ་བྱའི་ཁམས་དང་ཞེས་བྱ་བ་ལ་སོགས་པའི་ཚིག་གིས་ནི་འཕྲིན་ལས་ཀྱི་
372



ཡེ་ཤེས་རྡོ་རྗེ། ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། པོད་དང་པོ།
ཡུལ་གདུལ་བྱའི་ཁམས་ནི་གང་ཞིག་གི་དོན་སྒྲུབ་པ་དང་འདུལ་བའི་ཐབས་མང་པོ་དག་ལས་གང་
དང་གང་གིས་སྒྲུབ་པ་དང༌། གདུལ་བྱའི་བྱ་བ་སྟེ་ལས་སུ་བསྒྲུབ་པར་བྱ་བའི་འབྲས་བུ་གང་ཡིན་པ་
དང༌། གང་དུ་ནི་བསྒྲུབ་པའི་ཡུལ་དང༌། གང་གི་ཚེ་བསྒྲུབ་པའི་དུས་ཏེ་འཕྲིན་ལས་ཀྱི་ཆོས་ལྔ་པོ་དེ་
དག་བསྟན་པ་ཡིན་ནོ། །
གཉིས་པ་ལ་ལྔ། མདོར་བསྟན་པ། རྒྱས་པར་བཤད་པ། དེ་དག་དཔེ་དང་སྦྱར་བ། ཆོས་མཐུན་
པའི་རྒྱུ་མཚན། དོན་བསྡུས་ཏེ་སྐབས་དོན་བསྒྲུབ་པའོ། ། །
དང་པོ་ནི། ངེས་པར་འབྱིན་བྱེད་དང༌། བྱང་ཆུབ་དེའི་རྟོག་པ་དང༌། དེ་གཉིས་ཀྱི་འབྲས་བུ་དང་
བྱང་ཆུབ་དེའི་ཡོངས་སུ་འཛིན་པར་བྱ་བ་དང༌། དེའི་རྒྱུད་ཀྱི་སྒྲིབ་བྱེད་དང་། དེ་གཅོད་པའི་རྐྱེན་
རྣམས་ལ་རྣམ་པར་རྟོག་པ་མེད་བཞིན་དུ་འཇུག་པའི་ཕྱིར་འཕྲིན་ལས་རྒྱུན་མི་འཆད་དོ། །
གཉིས་པ་ནི། དེ་དང་དེ་གང་ཞེ་ན་ངེས་པར་འབྱིན་པ་ནི་ས་བཅུ་སྟེ། དེས་བྱང་ཆུབ་དེ་འཁོར་བ་
ལས་ངེས་པར་འབྱིན་པའི་ཕྱིར་རོ། །ཚོགས་གཉིས་པོ་དག་ནི་བྱང་ཆུབ་དེའི་རྟོན་པའི་རྒྱུ་སྟེ་འདིས་ས་
བཅུ་པོའི་ནུས་པ་མི་ཉམས་པར་བྱས་པ་ལས་བྱང་ཆུབ་སྨིན་པའི་ཕྱིར་རོ། །རྒྱུ་རྐྱེན་གཉིས་པོ་དེའི་
འབྲས་བུ་ནི་བྱང་ཆུབ་མཆོག་ཡིན་ཏེ་འདི་ལས་དེ་འབྱུང་བའི་ཕྱིར་རོ། །བྱང་ཆུབ་ཅན་གྱི་སེམས་ཅན་
ནི་འཕྲིན་ལས་ཀྱི་ཡོངས་སུ་འཛིན་པ་སྟེ་འཕྲིན་ལས་འཇུག་པའི་ཡུལ་ཡིན་ནོ། །དེའི་སྒྲིབ་པ་ནི་འདོད་
ཆགས་ལ་སོགས་པ་མཐའ་ཡས་པའི་ཉོན་མོངས་པ་དང་སེར་སྣ་སོགས་ཉེ་བའི་ཉོན་མོངས་པའི་
བག་ཆགས་རྣམས་སོ། །དེ་འཇོམས་པའི་རྐྱེན་དུས་ཀུན་ཏུ་སེམས་ཅན་ལ་དམིགས་པའི་ཐུགས་རྗེ་
ཆེན་པོ་ཡིན་ནོ། །་་་་་
གསུམ་པ་ནི། གནས་ནི་དྲུག་པོ་འདི་དག་རྣམས། །གོ་རིམ་ཇི་བཞིན་རྒྱ་མཚོ་དང༌། །ཉི་མ་དང་
ནི་ནམ་མཁའ་གཏེར། །སྤྲིན་དང་རླུང་བཞིན་ཤེས་པར་བྱའོ། །་་་་་་
བཞི་པ་ནི་ས་བཅུ་པོ་རྣམས་ནི་རྒྱ་མཚོ་བཞིན་ཏེ་དྲི་མ་མེད་པའི་ཡེ་ཤེས་ཀྱི་ཆུ་དང་མངོན་པར་
ཤེས་པ་ལ་སོགས་པའི་ཡོན་ཏན་རིན་ཆེན་དུ་མ་དང་ལྡན་པའི་ཕྱིར་རོ། །དེའི་གནས་སྐབས་ཀྱི་
ཚོགས་གཉིས་དག་ནི་ཉི་མ་བཞིན་ཏེ་སེམས་ཅན་ཐམས་ཅད་བདེ་བར་ཉེ་བར་འཚོ་བ་སྟེ་སྐྱོང་བར་
བྱེད་པའི་ཕྱིར་རོ། །བླ་ན་མེད་པའི་བྱང་ཆུབ་ནི་ནམ་མཁའི་ཁམས་བཞིན་ནོ། །ཅིའི་ཕྱིར་ན་ཇི་སྙེད་
373



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
པ་ལ་ཁྱབ་པས་རྒྱ་ཆེ་བ་དང༌། སྐྱེ་འགག་དང་བྲལ་བས་མཐའ་དང་དབུས་མེད་པའི་ཕྱིར་རོ། །འཕྲིན་
ལས་འཇུག་པའི་ཡུལ་སེམས་ཅན་ཁམས་ནི་གཏེར་དང་འདྲ་སྟེ་ཡང་དག་པར་རྫོགས་པའི་སངས་
རྒྱས་ཀྱི་ཆོས་ཉིད་ཡིན་པའི་ཕྱིར་རོ། །དེའི་ཉོན་མོངས་ཏེ་སྒྲིབ་བྱེད་རྣམས་སྤྲིན་ཚོགས་བཞིན་ཏེ། གློ་
བུར་དུ་བྱུང་བ་དང་ཁམས་ལ་ཁྱབ་པར་སྒྲིབ་པ་དང་དེ་ཁོ་ནར་མ་གྲུབ་པའི་ཕྱིར་རོ། །ཐུགས་རྗེ་ཆེན་
པོ་ནི་མི་བཟད་པའི་རླུང་དང་འདྲ་སྟེ་སྒྲིབ་པ་དེ་མཐོར་བར་ནི་བྱེད་པར་ཉེ་བར་གནས་པའི་ཕྱིར་རོ། །
ལྔ་པ་ནི། སངས་རྒྱས་རྣམས་ནི་འཁོར་བ་གནས་པ་སྲིད་དུ་མཛད་པ་རྒྱུན་མི་འཆད་པ་ཡིན་ཏེ།
རྒྱུན་མི་འཆད་པའི་རྒྱུ་གཞན་པ་དང་ཚོགས་ཀྱི་དབང་གིས་ཏེ་སྟོབས་ཀྱིས་ངེས་པར་འབྱུང་བའི་ཕྱིར་
དང༌། བྱང་ཆུབ་བདག་ཉིད་དང་སེམས་ཅན་ལ་ཡོད་པའི་བྱང་ཆུབ་མཚུངས་པར་གཟིགས་པའི་ཕྱིར་
དང་སེམས་ཅན་གྱི་སྒྲིབ་པ་སེལ་བའི་མཛད་པ་ཡོངས་སུ་མ་རྫོགས་པའི་ཕྱིར་རོ། །དེ་ཡང་ས་དང་
ཚོགས་ཀྱི་རྟག་ཏུ་གཞན་དོན་བསྒྲུབ་པའི་ཕྱིར་དུ་བྱང་ཆུབ་ངེས་པར་འབྱིན་ལ། དེས་ན་དེ་ལས་བྱུང་
པའི་བྱང་ཆུབ་ཀྱིས་གཏན་དུ་གཞན་དོན་བྱེད་དགོས་སོ། །གལ་ཏེ་བྱང་ཆུབ་ཀྱི་འཕྲིན་ལས་འཇུག་
པའི་ཡུལ་མེད་དེ་སེམས་ཅན་རྣམས་ནི་རང་བཞིན་གྱིས་ཉོན་མོངས་པ་ཅན་ཡིན་པའི་ཕྱིར་ཏེ་གསེར་
མེད་ན་གསེར་རྐོ་བའི་བྱ་བ་མི་འཇུག་པ་བཞིན་ནོ་སྙམ་ན་མིན་ཏེ་སེམས་ཅན་ལ་ཡང་བྱང་ཆུབ་ཁྱད་
པར་མེད་པར་ཡོད་པས་དེ་ལ་འཕྲིན་ལས་འཇུག་གོ །གལ་ཏེ་བྱང་ཆུབ་ཁྱད་པར་མེད་པར་ཡོད་ན་
དེ་ལ་འཕྲིན་ལས་འཇུག་མི་དགོས་སོ་སྙམ་ན་མིན་ཏེ། ནམ་མཁའ་ལ་སྤྲིན་ལྟར་གློ་བུར་གྱི་ཉོན་
མོངས་པས་བསྒྲིབས་པས་དེ་སེལ་དགོས་སོ། །གལ་ཏེ་དེ་སེལ་བའི་ནུས་པ་མེད་དོ། །ཞེ་ན་མིན་ཏེ་
ཐུགས་རྗེ་ཆེན་པོ་ཡོད་པས་སོ་ཞེས་དོན་དྲུག་གིས་འཕྲིན་ལས་རྒྱུན་མི་འཆད་པའི་ཚུལ་ལེགས་པར་
བསྟན་པའོ། །སྒྲ་ཇི་བཞིན་པར་བཤད་པ་ནི་སླའོ། །
གཉིས་པ་འབད་རྩོལ་མེད་པ་དཔེ་ཡིས་རྒྱས་པར་བསྒྲུབ་པ་ལ་གཉིས། འབད་མེད་གཞན་དོན་
སྒྲུབ་ཚུལ་དཔེ་ཡིས་བསྟན། སླར་ཡང་དཔེ་དེ་ཉིད་ལེགས་པར་གཏན་ལ་དབབ་པའོ། །དང་པོ་ལ་
མདོར་བསྟན་རྒྱས་བཤད་ཉིས་སོ། །བརྒྱ་བྱིན་རྔ་སྤྲིན་ཚངས་པ་དང༌། །ཉི་མ་ཡིད་བཞིན་རིན་ཆེན་
དང༌། །དེ་བཞིན་གཤེགས་པ་སྒྲ་བརྙན་བཞིན། །ནམ་མཁའ་དང་ནི་ས་བཞིན་ནོ། །ཞེས་པ་སྟེ་གོ་
བར་ཟད་དོ། ། ་ ། བོད་
374



ཡེ་ཤེས་རྡོ་རྗེ།
ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། པོད་དང་པོ།
གཉིས་པ་ནི། གལ་ཏེ་སངས་རྒྱས་ནི་སྐྱེ་འགག་མེད་ཅིང་འདུས་མ་བྱས་པ་མ་ཡིན་ནམ་ཇི་ལྟར་
ན་ལྷུན་གྱིས་གྲུབ་པ་དང་རྒྱུན་མི་འཆད་པར་གཞན་དོན་ལ་འཇུག །གལ་ཏེ་གཞན་དོན་སྒྲུབ་པའི་བྱ་
བ་དང་བཅས་ན་སྐྱེ་འགག་ཅན་དུའང་འགྱུར་རོ་ཞེ་ན་མིན་ཏེ་སྐྱེ་འགག་མེད་བཞིན་དུ་གདུལ་བྱའི་
དོན་སྒྲུབ་པ་ཡིན་ལ་དེ་ཉིད་དཔེ་ལས་ངེས་པར་བྱ་བའི་ཕྱིར་དགུ་སྟེ། སྐུ་སྟོན་པ་བརྒྱ་བྱིན་དང༌། །
གསུང་འདོམས་པ་ལྷའི་རྔ་དང༌་། ཐུགས་ཀྱི་ཁྱབ་པ་སྤྲིན་དང། སྤྲུལ་པ་འབད་མེད་ཚངས་པ་དང༌།
ཡེ་ཤེས་ཕྲོ་བ་ཉི་མ་དང༌། ཐུགས་ཀྱི་གསང་བ་ནོར་བུ་དང༌། གསུང་གི་གསང་བ་སྒྲ་བརྙན་དང༌།
སྐུའི་གསང་བ་ནམ་མཁའ་དང་། ཐུགས་རྗེའི་བདག་ཉིད་ས་དང་འདྲ་བའོ། ། ན་
དང་པོ་ལ་གཉིས། །རྟོག་པ་མེད་པས་དང༌། སྐྱེ་འགག་མེད་པ་བརྒྱ་བྱིན་དང་འདྲ་བའོ། །དང་
པོ་ལ་གཉིས། དཔེ་དང་དོན་ནོ། །དང་པོ་ལ་བཞི། གཞི་དག་པ་ལ་སྣང་བ། དེའི་གནས་སྐབས་ཀྱི་
བྱེད་ལས། བྱེད་ལས་ལས་ཐོབ་པའི་འབྲས་བུ། དོན་བསྡུ་བའོ། །
དང་པོ་ནི། དཔེ་ཇི་ལྟར་ན་ཡོངས་སུ་བརྟག་པ་བཟུང་སྟེ་འཛམ་བུའི་གླིང་གི་ས་སྟེང་འདི་བེ་དུར་
དག་པའི་རང་བཞིན་དུ་གྱུར་ཏེ་དེ་ལས་ཅིར་འགྱུར་ན་མཐོང་ངོ་ཞེས་དྲང་ངོ༌། གང་ན་གཙོ་བོ་ལྷའི་
དབང་པོ་བརྒྱ་བྱིན་ཏེ་འཁོར་ལྷའི་བུ་མོའི་ཚོགས་དང་བཅས་པ་དང་གནས་རྣམ་པར་རྒྱལ་བའི་ཁང་
བཟང་དང་ལྷ་དབང་དེ་ལས་གཞན་པའི་ལྷ་རྣམས་དག་དང་ལྷ་དེའི་གཞལ་ཡས་ཁང་སྣ་ཚོགས་དང་།
ཐུན་མོང་གི་ལོངས་སྤྱོད་ལྷ་རྫས་རྣམ་པ་མང་པོ་རྣམས་སོ། །གང་ན་འཛམ་བུའི་གླིང་གི་གཞི་དེར་
རོ༑ ༑དེར་མཐོང་བའི་རྒྱུ་མཚན་དག་ཕྱིར་ཞེས་པའོ། །
གཉིས་པ་ནི། དེ་ནས་གནས་པར་འགྱུར་ཅེས་དྲང་ངོ༌། །ཇི་ལྟར་ན་བསམ་པ་ངེད་རིང་པོར་
མི་ཐོགས་པར། ལྷ་དབང་འདི་འདྲར་གྱུར་ཅིག་ཅེས། །དེ་འདྲ་སྨོན་ལམ་འདེབས་པར་བྱེད་ཅིང་སྦྱོར་
བས་ལྷ་དབང་དེ་ཐོབ་པའི་དོན་དུ་དགེ་བ་ནི་ཡང་དག་བླངས་ཏེའོ། །གང་གིས་ན་བེ་དུ་བྱར་གྱུར་
པའི་ས་སྟེང་ན་གནས་པའི་སྐྱེས་པ་དང་བུད་མེད་ཀྱི་ཚོགས་རྣམས་ཀྱིས་སོ། །རྒྱུ་ནི་སྣང་བ་དེ་ནི་
མཐོང་གྱུར་ཏེ་དེ་ལ་བརྟེན་ནས་སོ། །
གསུམ་པ་ནི། སྐྱེ་བར་འགྱུར་ཞེས་དྲང་ངོ༌། །གང་དུ་ན་ལྷར་ནིའོ། །ཇི་ལྟར་ན་ས་སྟེང་ནས་
ཤི་འཕོས་ཏེའོ། །རྒྱུ་ཅིས་ན་འདིའི་ནི་བེ་དུ་རུ་དག་པའི་དབང་གིས་སྣང་བའི་གཟུགས་བརྙན་ཙམ་
375



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
མོ་ཞེས་དེ་ལྟ་བུར་ཤེས་པ་མེད་ཀྱང་དེ་ཐོབ་པའི་དོན་དུ་བསགས་པའི་དགེ་བའི་ལས་དེས་ནི་སྟེ་དེས་
སོ༑ །གང་ན་བཤད་མ་ཐག་པའི་སྐྱེས་པ་དང་བུད་མེད་དེ་དག་གོ ། །
བཞི་པ་ནི། སྣང་བ་དེ་ནི་འདི་བྱའོ་ཞེས་རྟོག་པ་ཤིན་ཏུ་ཡང་མེད་ཅིང་ལྷའི་གནས་ནས་གཡོ་བ་
མེད་པ་དེ་ལྟ་མོད་ཀྱི་ས་སྟེང་ན། དོན་ཆེན་པོས་ནི་ཉེ་བར་གནས་སོ། །
གཉིས་པ་ལ་བཞི། སེམས་དག་པ་ལ་སངས་རྒྱས་སྣང་བ། སྣང་བའི་བྱེད་ལས་མཆོག་ཏུ་གྱུར་པ།
བྱེད་ལས་དེ་ཉིད་རྟོག་པ་མེད་བཞིན་མཛད་པ། ཡུན་འཁྲུལ་ཡང་དེ་མཐོང་དོན་ཡོད་པའོ། །
དང་པོ་ནི། དེ་བཞིན་དུ་མཐོང་བར་འགྱུར་ཞེས་སྦྲེལ་ལོ། །སུས་ན་སེམས་ཅན་རྣམས་ཀྱིས་སོ། །
གང་ན་རྫོགས་པའི་སངས་རྒྱས་སོ། །དེ་ཇི་ལྟ་བུར་ན་ཁྱད་པར་གསུམ་ལྡན་དེ་སྐུའི་ཁྱད་པར་མཚན་
དང་དཔེ་བྱད་དང་ལྡན་པའི་སྒོ་ནས་གཟི་མདངས་ཆེན་པོ་ཅན་དང་། འཕྲིན་ལས་ཀྱི་ཁྱད་པར་ནི་རེ་
འགའ་འཆག་པ་དང་ནི་བཞེངས་པ་དང༌། བཞུགས་པ་དང་ནི་གཟིམས་པ་སྟེ་སྤྱོད་ལམ་རྣམ་བཞི་
དང་གཞན་ཡང་སྤྱོད་ལམ་སྣ་ཚོགས་མཛད་པ་ཅན་དང་རེ་འགའ་ཞི་བ་མྱ་ངན་ལས་འདས་པའི་ཆོས་
ནི་གསུང་བ་དང་། རེ་མི་གསུང་བ་དང་རེ་མཉམ་པར་བཞག་པར་གྱུར་པ་དང་རེ་སྐུ་གསུང་ཐུགས་
ཀྱི་ཆོ་འཕྲུལ་རྣམ་པ་སྣ་ཚོགས་དག་མཛད་པའོ། །ཡུན་གྱི་ཁྱད་པར་ནི་གདུལ་བྱ་རང་གི་སེམས་ལ་
སྣང་བ་ཞིག་གོ །སེམས་ཇི་ལྟ་བུ་ན་དད་པ་དང་བརྩོན་འགྲུས་ལ་སོགས་པའི་ཡོན་ཏན་བསྒོམས་པ་
སྟེ་གོམས་པའི་སེམས་སོ། །དད་སོགས་ཇི་ལྟ་བུ་ན་མ་དད་པ་སོགས་ཀྱི་དྲི་མ་མེད་པ་ཅན་གྱི་དད་
སོགས་ཞིག་གོ །
གཉིས་པ་ནི། སངས་རྒྱས་དེ་མཐོང་ནས་ཐོབ་པར་བྱེད་ཅེས་སྦྲེལ་ལོ། །གང་ན་འདོད་པའི་གོ་
འཕང་སངས་རྒྱས་སོ། །རྒྱུ་ནི་སངས་རྒྱས་ཉིད་ཀྱི་ཕྱིར་དུ་ལམ་ལ་རབ་ཏུ་སྦྱོར་ཏེ་དེ་ཡང་སངས་རྒྱས་
དེའི་རྒྱུ་བསམ་པ་སེམས་བསྐྱེད་དང་སྦྱོར་བ་ཕར་ཕྱིན་སོགས་ཡང་དག་པར་བླངས་པ་ལ་བརྟེན་ནས་
ནིའོ། །སུས་ན་སངས་རྒྱས་ཐོབ་པར་འདོད་པ་དང་ལྡན་པ་རྣམས་སོ། །
གསུམ་པ་ནི། སྣང་བས་དེ་ནི་ཤིན་ཏུ་ཡང་རྟོག་པ་མེད་ཅིང་འབད་རྩོལ་གྱིས་སམ་ཆོས་སྐུ་ལས་
གཡོ་བ་མེད་པ་ཉིད་ཡིན་པ་དེ་ལྟ་ན་ཡང་འཇིག་རྟེན་དོན་ཆེན་པོ་ནི་ཉེ་བར་གནས་པར་གྱུར་ཏོ། །
བཞི་པ་ནི། སྣང་བ་འདི་ནི་རང་གི་སེམས་དག་པ་ཉིད་དེར་སྣང་བ་ཡིན་ནོ་ཞེས་སོ་སོ་སྐྱེ་བོ་
376



ཡེ་ཤེས་རྡོ་རྗེ། །
ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། པོད་དང་པོ།
རྣམས་ཀྱིས་མི་ཤེས་མོད་དེ་ལྟ་ན་ཡང་སོ་སོ་སྐྱེ་བོ་དེ་དག་ལ་ནི་གཟུགས་མཐོང་བ་དེ་དོན་ཡོད་པར་
འགྱུར་རོ། །ཇི་ལྟར་ན་མཐོང་པར་འགྱུར་ཞེས་དྲང་ངོ༌། །གང་ན་གདུལ་བྱ་རང་གི་ནང་གི་དམ་པའི་
ཆོས་སྐུ་ནིའོ། །སུས་ན་ཐེག་པ་ཆེན་པོ་འདི་ལ་གནས་པ་རྣམས་ཀྱིས་སོ། །རྒྱུ་ནི་རིམ་གྱི་གཟུགས་སྐུ་
དེ་མཐོང་བ་ལ་བརྟེན་ནས་སོ། །ཡུན་ནི་སོ་སོ་རང་རིག་པའི་ཡེ་ཤེས་ཀྱིས་མིག་གིས་སོ། །དེ་སྐད་དུ་
ཡང་དྲི་མེད་འོད་ལས། དེ་ལྟ་ན་དེ་བཞིན་གཤེགས་པའི་ཤའི་སྤྱན་ལ་སོགས་པ་ལྔས་སྟོང་པ་ཉིད་སོ་
སོར་མཐོང་ངོ༌། །གཞན་སེམས་ཅན་ཐམས་ཅད་ཀྱི་ཡུལ་སྟོང་པ་ཉིད་དུ་མཐོང་བ་ནི་དམུས་ལོང་
བཞིན་ནོ་ཞེས་གསུངས་པ་ལྟར་རོ། །དེ་བཞིན་གཤེགས་པའི་ཤའི་སྤྱན་ནི་ལས་དང་པོ་ལའང་ཡོད་
པར་དེ་ཉིད་དུ་གསུངས་སོ། །
གཉིས་པ་ལ་གསུམ། གཞི་དག་མ་དག་ལས་གཟུགས་བརྙན་འཆར་ནུབ་ཏུ་འགྱུར་བ། གཟུགས་
བརྙན་སྣང་བའི་བྱེད་ལས་ཀྱི་དཔེ་དོན། སངས་རྒྱས་སྣང་ཚུལ་བྱེ་བྲག་ཏུ་གཏན་ལ་དབབ་པའོ། །
དང་པོ་ནི། ཇི་ལྟར་སྟོང་གསུམ་མམ་འཛམ་བུའི་གླིང་གི་ས་ཀུན་ཀྱི་སྟེང་ན་བེ་དུ་རྱ་ལས་གཞན་
ཉམས་ང་བའི་གནས་ངམ་གྲོགས་སོགས་དང་བྲལ་ཏེ་རྒྱུའི་ཁྱད་པར་དྲི་མེད་བེ་དུ་རྱ་ལས་གྲུབ་པ་དང་
དབྱིབས་ཀྱི་ཁྱད་པར་ལག་མཐིལ་ལྟར་མཉམ་པ་དང་རྒྱན་བཀོད་པའི་ཁྱད་པར་དྲི་མ་དང་བྲལ་ཞིང་
ཁ་དོག་གསལ་ལ་དབྱིབས་མཛེས་པའི་ནོར་བུའི་ཡོན་ཏན་གྱི་དཔལ་དང་ལྡན་པ་སྟེ་སྨྲས་པར་གྱུར་
ལ་གཞི་དེར་ནི་ལྷ་བདག་བརྒྱ་བྱིན་གྱི་གནས་ཀྱི་ཚོགས་དང་ལྷ་བདག་འཁོར་གྱི་ལྷ་དང་བཅས་པའི་
གཟུགས་ཤར་ཏེ་རྒྱུ་མཚན་ནི་དག་ཕྱིར་ཞེས་པའོ། །དེ་ནས་རིམ་གྱིས་གཟུགས་དེ་རྣམས་ནི་སླར་
ཡང་མི་སྣང་བར་འགྱུར་རོ། །རྒྱུ་མཚན་ནི་སའི་ཡོན་ཏན་དག་པ་སོགས་དང་བྲལ་བའི་ཕྱིར་རོ། ། །
གཉིས་པ་ནི། མེ་ཏོག་དང་རིན་པོ་ཆེ་ལ་སོགས་པ་འཐོར་བར་བྱེད་དོ། །ཞེས་དྲང་ངོ༌། །བསམ་
པ་གང་གིས་ན་བརྒྱ་བྱིན་སོགས་ལ་སྨོན་པའི་སེམས་ཀྱིས་སོ། །དགོས་པ་བརྒྱ་བྱིན་ཏེ་དངོས་ཐོབ་
པའི་ཕྱིར་དུའོ། །གང་གིས་ན་བུད་མེད་སྐྱེས་ཚོགས་སོ། །དེ་ཇི་ལྟ་བུ་ཞེ་ན་སྦྱོར་བའི་ཁྱད་པར་བསྙེན་
གནས་ཡན་ལག་བརྒྱད་དང་ལྡན་པའི་བརྟུལ་ཞུགས་དང་སྦྱིན་སོགས་དགེ་བ་ལ་ངེས་པར་ཏེ་མཐའ་
གཅིག་ཏུ་བློ་ཕྱོགས་པར་གྱུར་པ་ཞིག་གོ །ཡང་ན་བསྙེན་གནས་དང་དེ་ལས་གཞན་པའི་བསླབ་པ་
ནི་བརྟུལ་ཞུགས་སོ་ཞེས་སློབ་དཔོན་ཕྱ་པ་གསུང་ངོ༌། །དཔེ་དེ་ལྟར་དུ་སེམས་རབ་བསྐྱེད་པར་བྱེད་
377



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
ཅེས་དྲང་ངོ༌། །སུས་ན་སངས་རྒྱས་ཐོབ་པར་རབ་དགའི་སེམས་ལྡན་རྒྱལ་བའི་སྲས་རྣམས་སོ། །
དགོས་པ་དག་པའི་བེ་ དུ་རྱ་འདྲ་སེམས་དག་པ་ལ་སྣང་བའི་ཐུབ་དབང་ཐོབ་བྱའི་ཕྱིར་དུའོ། །ཇི་
ལྟར་ན་བརྒྱ་བྱིན་ལ་སྨོན་པར་བྱེད་པ་དེ་བཞིན་དུ་ཞེས་པའོ། །
གསུམ་པ་ལ་གསུམ། སེམས་དག་པ་ལ་སངས་རྒྱས་སྣང་བ། སེམས་མ་དག་པ་ལ་མི་སྣང་བ།
སྣང་མི་སྣང་དུ་གྱུར་ཀྱང་སངས་རྒྱས་ལ་སྐྱེ་འགག་མེད་པའོ། ། །
དང་པོ་ནི། ཇི་ལྟར་བེ་དུར་ས་གཞི་གཙང་མ་ལ། །ལྷ་དབང་ལུས་ཀྱི་གཟུགས་བརྙན་སྣང་བ་ལྟར། །
དེ་བཞིན་འགྲོ་སེམས་ས་གཞི་གཙང་མ་ལ། །ཐུབ་པའི་དབང་པོའི་སྐུའི་གཟུགས་བརྙན་འཆར། །
ཞེས་པ་སྟེ་གོ་སླའོ། །
གཉིས་པ་ནི། སངས་རྒྱས་ཀྱི་གཟུགས་བརྙན་རེས་འཆར་བ་དང་རེས་ནུབ་པར་འཇུག་གོ་ཞེས་
སྦྲེལ་ལོ། །གང་དུ་ན་འགྲོ་བར་ཏེ་གདུལ་བྱ་ལའོ། །དེའི་རྒྱུ་ནི་རིམ་པ་ལྟར་མ་དད་སོགས་ཀྱི་རྙོག་པ་
མེད་པ་དང་རྙོག་པའི་རང་སེམས་རབ་འཇུག་སྟེ་སྐྱེ་བའི་དབང་གིས་སོ། །
གསུམ་པ་ནི། ཇི་ལྟར་འཇིག་རྟེན་དག་ན་བརྒྱ་བྱིན་གྱི་གཟུགས་རེས་སྣང་བ་དང་རེས་མི་སྣང་
ཡང་བརྒྱ་བྱིན་ལ་སྐྱེ་འགག་མེད་པ་ལྟར། དེ་བཞིན་དུ་འཇིག་རྟེན་དག་ན་སངས་རྒྱས་དེ་སྣང་བའི་ཚེ་
ཡོད་ཅེས་དང་མི་སྣང་བའི་ཚེ་ཞིག་ཅེས་མི་ལྟ་སྟེ་སངས་རྒྱས་ནི་སྐྱེ་འགག་ཐམས་ཅད་དང་བྲལ་བའི་
ཕྱིར་རོ། །
གཉིས་པ་གསུང་འདོམས་པ་ལྷའི་རྔ་དང་འདྲ་བ་ལ་གཉིས། རྔ་དང་འདྲ་བའི་ཚུལ། སིལ་སྙན་
གཞན་དཔེར་མི་རུང་བའོ། །དང་པོ་ལ་གཉིས། །ཕན་པ་བསྒྲུབ་པས་དང༌། གནོད་པ་སེལ་བས་
རྔ་དང་འདྲ་བའོ། ། ་
དང་པོ་ལ་གསུམ། ཕན་པའི་རྒྱུ་ལ་སྦྱོར། ཕན་བྱེད་ལས་ལས་བྱུང་། ཕན་པ་དངོས་ལ་དགོད་པའོ། །
དང་པོ་ནི། དཔེ་ཇི་ལྟར་ན་བསྐུལ་བར་བྱེད་པ་ལྟར་རོ་ཞེས་དྲང་ངོ༌། །གང་གིས་ན་ཆོས་ཀྱི་རྔ་ནིའོ། །
གང་ལ་ན་འདོད་ཡོན་གྱིས་བག་མེད་པའི་ལྷ་རྣམས་ཐམས་ཅད་དོ། །དུས་ནི་ལན་གཅིག་མ་ཡིན་
པར་ཡང་ནས་ཡང་དུའོ། །ཐབས་གང་གིས་ན་མི་རྟག་སྡུག་བསྔལ་བདག་མེད་དང་ཞི་བ་སྟེ་ཆོས་ཀྱི་
སྡོམ་བཞི་སྟོན་པའི་སྒྲ་ཡིས་སོ། །ཚུལ་ཇི་ལྟར་ན་བརྗོད་འདོད་ཀྱི་འབད་རྩོལ་དང༌། ཁོག་པ་འགྲིན་
378



ཡེ་ཤེས་རྡོ་རྗེ། ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། པོད་དང་པོ།
པ་རྐན་དང་ལྕེ། །སྣ་དང་སྤྱི་བོ་སོ་དང་མཆུ། །ཞེས་པའི་སྒྲ་འབྱུང་བའི་གནས་བརྒྱད་དང་ཡིད་དེ་
སེམས་དང་གཟུགས་ཏེ་ལུས་དང་ཀུན་སློང་གི་རྣམ་པར་རྟོག་པ་མེད་བཞིན་དུའོ། །དེ་ལྟར་བསྐུལ་བ་
དེ་རྒྱུ་ཅི་ལས་བྱུང་ན་སུམ་ཅུ་རྩ་གསུམ་གྱི་ལྷ་རྣམས་ཀྱི་སྔོན་གྱི་དཀར་པོ་དགེ་བའི་ལས་ཀྱི་མཐུ་ཡིས་
སྟེ་དེ་ལས་འབྱུང་ངོ༌། །བསྐུལ་བ་པོ་དེ་གང་དུ་ཡོད་ན་ལྷ་ནང་ཞེས་པ་སྟེ་རྣམ་པར་རྒྱལ་བའི་ཁང་
པའི་ཡང་ཐོག་ན་ཡོད་པའོ་ཞེས་གསུང་སྟེ་དེར་སྒྲ་འབྱུང་བ་ལ་དགོངས་ཀྱི་རྔ་རང་མཚན་པ་ཞིག་དེར་
ཡོད་པ་མིན་ཏེ་གཟུགས་མེད་པར་བཤད་པས་སོ། །དེ་དག་ཀྱང་དཀོན་མཆོག་སྒྲོན་མའི་མདོ་ལས།
ལྷ་ལ་བསྐུལ་མ་འདེབས་པ་ལྷའི་རྔ། །ལྷ་ལ་རྣམ་པར་སྨིན་པས་འགྲུབ་པར་གྱུར། །ལྷ་རྣམས་ཐམས་
ཅད་བག་མེད་གནས་པར་ཤེས་གྱུར་ནས། །རྔ་དེས་ནམ་མཁའ་ལ་ནི་སྒྲ་སྒྲོགས་ཏེ། །འདོད་པ་ཐམས་
ཅད་མི་རྟག་ཐེར་ཟུག་མིན། །ཐ་ཤལ་མི་བརྟན་དབུ་བའི་ངོ་བོ་ཉིད། །སྒྱུ་མ་སྨིག་རྒྱུ་ཆུ་ཟླ་མཚུངས་
ཤིང་འདྲ། །སྲིད་པ་ཐམས་ཅད་རྨི་ལམ་སྤྲིན་དང་མཚུངས། །བག་མེད་ཐམས་ཅད་དགྲ་བཅས་མྱ་
ངན་ཅན། །འཆི་བའི་ལམ་ཡིན་མི་འཆིའི་ལམ་མ་ཡིན། །ཇི་སྙེད་སུ་དག་བག་མེད་གནས་གྱུར་པ། །
དེ་དག་འཆི་བདག་ཆུ་སྲིན་ཆེན་པོས་ཟིན། །སྡུག་བསྔལ་རྩ་བ་ཡོངས་འཛིན་ཐམས་ཅད་ཡིན། །སྐྱེ་
བ་ཐམས་ཅད་འཕགས་པ་རྣམས་ཀྱིས་སྨད། །འདོད་པའི་ཡོན་ཏན་རྣམས་ཀྱིས་ཡུལ་ལ་རྨོངས། །
ཆོས་ཀྱི་སྟོབས་ལ་རྟག་དགའ་གྱིས་ཞེས་བསྐུལ། །རྔ་དེས་བསྐུལ་ནས་བརྒྱ་བྱིན་ལྷ་རྣམས་དང༌། །
ལྷའི་འདུན་ས་ཆོས་བཟང་འདུག་ནས་སུ། །གཏམ་གང་ཞི་ཞིང་འདོད་ཆགས་བྲལ་མཐུན་པ། །ཆོས་
ཀྱི་གཏམ་ཏེ་ལྷ་རྣམས་ཀུན་ལ་བརྗོད། །ཅེས་གསུངས་པ་ལྟར་རོ། །དེ་ནི་དེ་བཞིན་དུ་ཆོས་སྟོན་ཏོ་
ཞེས་སྦྲེལ་ལོ། །སུ་ལ་ན་སྐལ་ལྡན་རྣམས་ལའོ། །སུས་ན་ཁྱབ་བདག་གིས་སོ། །ཐབས་ནི་འགྲོ་བ་
མ་ལུས་པར་སངས་རྒྱས་ཀྱི་གསུང་གིས་ཁྱབ་པར་མཛད་དེའོ། །ཚུལ་ནི་འབད་རྩོལ་སོགས་བཞི་དང་
བྲལ་ཡང་ངོ༌། །
གཉིས་པ་ནི། ཇི་ལྟར་ལྷ་ནང་ཡོད་པའི་རྔ་སྒྲ་ལྷ་རྣམས་ཀྱི་རང་རང་གིས་ལས་ལས་བྱུང་བ་དེ་
བཞིན་དུ་འཇིག་རྟེན་ཐུབ་པས་ཆོས་གསུངས་པའང་གདུལ་བྱ་རང་གི་ལས་ལས་བྱུང་ངོ༌། ། །
གསུམ་པ་ནི། ཇི་ལྟར་ན་རྐྱེན་འབད་རྩོལ་དང་རྒྱུ་སྒྲ་འབྱུང་བའི་གནས་དང་རྟེན་ལུས་དང་ཀུན་
སློང་སེམས་དང་བྲལ་བའི་རྔའི་སྒྲ་དེས་ལྷ་རྣམས་ལ་འདོད་པ་ལ་བློ་བཟློག་སྟེ་ཞི་བ་མྱ་འདས་སྒྲུབ་པ་
379



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
ལྟར་དེ་བཞིན་དུ་རྒྱུ་རྐྱེན་དེ་བཞི་དང་བྲལ་བའི་སངས་རྒྱས་ཀྱི་ཆོས་གསུང་རབ་འདིས་ཀྱང་གདུལ་
བྱ་རྣམས་ལ་ཞི་བ་མྱ་ངན་འདས་སྒྲུབ་པར་བྱེད་དོ། །དེ་ཉིད་ལས། རྔ་དེ་གཟུགས་མེད་བསྟན་དུ་མི་
རུང་ཡང་། །དེ་ལྟར་རྔ་སྒྲས་དོན་ཆེན་རབ་བྱེད་ན། །བསམ་པ་ཇི་བཞིན་གཟུགས་ནི་ཡོངས་སྟོན་
རྣམས། །འགྲོ་བ་ཀུན་གྱི་དོན་ཆེན་ཅིས་མི་བྱེད། །ཅེས་སོ། །
གཉིས་པ་ནི། དཔེ་ཇི་ལྟར་ན་སྦྱིན་ཞེས་སྦྲེལ་ལོ། །གང་ན་མི་འཇིགས་པའོ། །གང་དུ་ན་ལྷའི་
གྲོང་ནའོ། །མི་འཇིགས་པ་ཉིད་རྒྱུ་ཅི་ལས་བྱུང་བ་ཞིག་ཅེ་ན་རྒྱུ་ནི་ལྷ་དག་མ་འཇིགས་ཤིག་ཅེས་
པའི་རྔ་སྒྲ་ལས་བྱུང་བ་ཞིག་གོ །ངོ་བོ་ནི། ཉོན་མོངས་པའི་དབང་གིས་སམ་སྡུག་བསྔལ་བའི་གཡུལ་
དུ་འཇུག་པའི་ཚེ་ལྷ་མིན་གྱི་དཔུང་ལས་རྒྱལ་བ་སྟེ། དེ་ཉིད་ལས། ལྷ་དང་ལྷ་མིན་དབང་པོ་གཡུལ་
འགྱེད་ཚེ། །ལྷའི་བསོད་ནམས་བྱེད་པའི་མཐུ་སྟོབས་ཀྱིས། །ལྷ་ལ་སྐུལ་མ་འདེབས་པ་ལྷའི་རྔ། །ལྷ་
རྣམས་ཐམས་ཅད་མ་འཇིགས་ཤིག་ཅེས་སྒྲ་འབྱིན་ཏེ། རྔ་ཡིས་བསྐུལ་ནས་ལྷ་རྣམས་རབ་དགའ་
ཞིང་། །སྐྲག་པ་མེད་དེ་སྟོབས་ཀྱང་སྐྱེས་པར་འགྱུར། །ལྷ་མིན་དབང་པོ་སྐྲག་པས་ཉེན་པ་རྣམས། །
འཇིགས་ནས་དམག་བཅས་དེའི་མདོ་ལ་དབྱེར་ཅེས་སོ། །རྩེད་མོ་སེལ་བ་ནི་བག་མེད་པ་ལ་སྐྱོབ་པ་
སྟེ་ཞར་བྱུང་ཙམ་མོ་གསུང་ངོ༌། །ཡང་ལྷ་མིན་གྱི་དཔུང་རྒྱལ་ཏེ་རྗེས་སུ་དགའ་བའི་དབང་གིས་རྩེད་
མོ་བྱེད་པ་སེལ་ཞེས་ཀྱང་སྦྱར་ཏེ། ཉའི་སྐྱེས་རབས་ལས། ཁྲ་རྣམས་རབ་ཏུ་དགའ་བ་མེད་པར་མཛོད། །
ཅེས་གསུངས་པ་ལྟར་རོ། །དོན་ནི་དེ་བཞིན་དུ་རབ་ཏུ་འཇོམས་པར་བྱེད་ཅེས་སྦྲེལ་ལོ། །གང་ན་
སེམས་ཅན་རྣམས་ཀྱི་རྒྱུ་ཉོན་མོངས་དང་འབྲས་བུ་སྡུག་བསྔལ་ལོ། །ཐབས་ཅིས་ན་བསམ་གཏན་
གཟུགས་མེད་ལ་སོགས་པ་འཇིག་རྟེན་པའི་ལམ་དང་ཞི་བ་བླ་ན་མེད་པའི་ལམ་ཚུལ་ཏེ་འཇིག་རྟེན་
ལས་འདས་པའི་ལམ་ཡང་དག་བརྗོད་པ་ལས་སོ། །དེ་ཉིད་གང་དུ་བརྗོད་ན་འཇིག་རྟེན་དག་ནའོ། །
ཉོན་མོངས་སྡུག་བསྔལ་ཞི་བ་དེ་ཉིད་གང་ལས་བྱུང་ན་རྒྱུ་ལམ་གཉིས་ལ་བྱུང་བ་ཞིག་གོ ། ་
གཉིས་པ་སིལ་སྙན་གཞན་དཔེར་མི་རུང་བ་ནི་གལ་དེ་ལྷའི་སིལ་སྙན་གཞན་རྣམས་ཀྱང་ལྷ་
རྣམས་ཀྱི་དགེ་བའི་རྒྱུ་ལས་བྱུང་བ་དང་ཡིད་འཕྲོག་པའི་སྒྲ་དང་ལྡན་ཡང་དཔེར་མི་བྱེད་པར་རྔ་སྒྲ་
ཁོ་ན་དཔེར་བྱེད་པ་ཇི་ལྟར་ཞེ་ན། ལན་ལ་གསུམ་རྒྱུ་མཚན་བཞིས་སིལ་སྙན་གཞན་དང་མི་མཚུངས་
པར་མདོར་བསྟན། རྒྱུ་མཚན་བཞི་པོ་སོ་སོར་རྒྱས་པར་བཤད་པ། གསུང་ཁྱབ་ཀྱང་མི་ཐོས་པ་རང་
380



ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད།
ཡེ་ཤེས་རྡོ་རྗེ། །
པོད་དང་པོ།
གི་ཉེས་པར་བསྟན་པའོ། །
དང་པོ་ནི། ཐུབ་པ་སངས་རྒྱས་ཀྱི་གསུངས་དབྱངས་ནི་རྩ་གསུམ་པའི་ལྷ་རྫས་ཀྱི་སིལ་སྙན་
རྣམས་ལས་ཁྱད་པར་དུ་འཕགས་ཏེ་གང་གི་ཕྱིར་སྐྱེས་བུ་ཀུན་ལ་ཁྱབ་པ་ཉིད་དང་། ཕྱི་མར་ཕན་པ་
དང་ཚེ་འདིར་བདེ་བ་སྒྲུབ་པ་དང་ཆོ་འཕྲུལ་གསུམ་དང་ལྡན་པ་དེའི་ཕྱིར་རོ། །གསུམ་ནི་གདུལ་བྱའི་
ཐད་དུ་གཤེགས་པ་རྫུ་འཕྲུལ་གྱི་དང་། དེའི་སེམས་རྒྱུད་མཁྱེན་པ་ཀུན་བརྗོད་པའི་དང་། རྒྱུད་དང་
འཚམས་པར་སྟོན་པ་ནི་རྗེས་སུ་སྟོན་པའི་ཆོ་འཕྲུལ་ལོ། །
གཉིས་པ་ལ་བཞི་ལས་དང་པོ་ཁྱབ་པའི་ཁྱད་པར་ནི། སངས་རྒྱས་ཀྱི་གསུང་གི་རྔ་སྒྲ་ནི་ལྷའི་
སིལ་སྙན་རྣམས་ཀྱི་སྒྲ་ལས་འཕགས་ཏེ་ས་སྟེང་ལྟ་ཞོག་འཁོར་བའི་ས་འོག་གི་འཇིག་རྟེན་དག་ཏུའང་
ཁྱབ་པར་འགྲོ་བའི་ཕྱིར་རོ། །ཁྱབ་སྟེ་ལྷར་ནི་ཡོད་པའི་རྔའི་སྒྲ་ཆེན་པོ་དེའང་སར་ཏེ་སའི་སྟེང་ན་གནས་
པ་རྣམས་ཀྱི་འང་རྣར་མི་འགྲོ་ན་སིལ་སྙན་རྣམས་ཀྱི་སྒྲ་ནི་སྨོས་མི་དགོས་པའི་ཕྱིར་རོ། །གལ་ཏེ་རྔ་
སྒྲ་མ་ཁྱབ་པར་བསྟན་པ་འདི་མི་འཐད་དེ་གསུང་དབྱངས་ཀྱི་དཔེར་མི་རུང་བར་ཐལ་བའི་ཕྱིར་རོ་ཞེ་ན།
སྐྱོན་མེད་དེ་ལེགས་པར་ན་དཔེར་དགོད་བྱ་རྔ་སྒྲ་ཡང་མ་ཁྱབ་པ་ཡིན་ན། སིལ་སྙན་གཞན་ནི་ལྟ་ཅི་
སྨོས་ཞེས་པ་སྟེ། བྱི་བ་དང་དབྱུག་པའི་དཔེས་བསྟན་པའོ་ཞེས་དན་འཕགས་གསུང་ངོ་། །
གཉིས་པ་ཕན་པའི་ཁྱད་པར་ནི་ཐུགས་རྗེའི་བདག་ཉིད་ཅན་སངས་རྒྱས་རྣམས་ཀྱི་དབྱངས་ནི་
ཕན་པ་བྱེད་པའི་ཆ་ནས་ཀྱང་སིལ་སྙན་ལས་འཕགས་ཏེ། ཁྱོད་དུ་མར་མ་ཟད་གཅིག་སྟེ་རེ་རེའོ་རྣམས་
ཀྱང་གདུལ་བྱའི་སྡུག་བསྔལ་གྱི་མེ་རབ་ཏུ་ཞི་བའི་དོན་དུ་འཇུག་པའི་ཕྱིར། ཁྱབ་སྟེ་ལྷར་ནི་ལྷའི་
སིལ་སྙན་བྱེ་བ་ཡང་འདོད་ཆགས་ཀྱི་མེ་མངོན་པར་འཕེལ་བའི་དོན་དུ་སྒྲོགས་པའི་ཕྱིར་རོ། །
གསུམ་པ་བདེ་བར་བྱེད་པའི་ཁྱད་པར་ནི་ཐུགས་རྗེའི་བདག་ཉིད་དེ་བཞིན་གཤེགས་པའི་
གསུང་ནི་བདེ་བ་སྒྲུབ་པའི་ཆ་ནས་ཀྱང་སིལ་སྙན་ལས་འཕགས་ཏེ། གདུལ་བྱའི་སེམས་ཏིང་ངེ་
འཛིན་ལ་གཏོད་ཅིང་བསམ་པ་དགེ་བ་ལ་བསྐུལ་བར་བྱེད་པའི་ཕྱིར་རོ། །ཁྱབ་སྟེ་ལྷར་ནི་མཛེས་
ཤིང་ཡིད་འོང་སིལ་སྙན་སྒྲ་སེམས་ཀྱི་རྒོད་པ་སྟེ་གཡེང་བ་འཕེལ་བར་བྱེད་པའི་རྒྱུ་ཡིན་པས་སོ། །
བཞི་པ་ངེས་པར་འབྱིན་པའི་ཁྱད་པར་ནི་མདོར་ན་ཁམས་རེ་རེར་མ་ཟད་འཇིག་རྟེན་གྱི་ཁམས་
མ་ལུས་པ་རྣམས་སུའང་ལྷ་དང་སར་གནས་པ་རྣམས་ཀྱི་བདེ་བ་ཐམས་ཅད་ནི་སངས་རྒྱས་ཀྱི་
381



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
གསུང་དབྱངས་ཉིད་ལ་ནི་རབ་ཏུ་བརྟེན་པར་བརྗོད་དེ་དབྱངས་ནི་འདིའི་རྒྱུ་གང་ཡིན་པ་དེ་ནི་ཡིན་
པས་སོ། །དབྱངས་ཅི་ལྟ་བུ་ཞེ་ན་ཆོས་འཕྲུལ་གསུམ་དང་ལྡན་པས་མ་ལུས་འཇིག་རྟེན་ཁྱབ་སྣང་
བའོ། །
གསུམ་པ་ནི། གལ་ཏེ་སངས་རྒྱས་ཀྱི་གསུང་ཐམས་ཅད་དུ་ཁྱབ་ན་སེམས་ཅན་ཐམས་ཅད་ཀྱི་
ཅི་སྟེ་མི་ཐོས་ཞེ་ན་དཔེ་ཇི་ལྟར་ན་རྣ་བའི་དབང་པོ་དང་བྲལ་བས་ཕྲ་མོའི་སྒྲ་ནི་ཡོད་ཀྱང་མི་མྱོང་སྟེ་
མི་ཐོས་ལ་དེར་མ་ཟད་ལྷའི་རྣ་བར་ཏེ་དེའི་ནང་དུ་ཡང་དེ་བཞིན་དུ་སྒྲ་ཐམས་ཅད་རྣ་ལམ་སྟེ་ཡུལ་དུ་
མི་འགྲོ་ལ་འགའ་ཞིག་འགྱུར་བ་ལྟར། དོན་ནི། དེ་བཞིན་དུ་ཆོས་གསུང་རབ་ཡང་སྐལ་མེད་ཀྱིས་
གཏན་མི་ཐོས་ལ་སྐལ་ལྡན་འགའ་ཞིག་གིས་ཀྱང་ཕྱོགས་རེ་ཐོས་ཀྱང་མ་ལུས་པ་མིན་ནོ་ཞེས་ཡང་
གི་བསྡུ་ཚིག་དུ་སྦྱར་རོ། །ཆོས་ཇི་ལྟ་བུ་ན་ཟབ་པས་ཕྲ་བ་དང་བློ་མཆོག་ཏུ་ནི་ཞིབ་མོའི་ཡེ་ཤེས་ཀྱི་
སྤྱོད་ཡུལ་ལོ། །དེ་ལྟ་ན་མ་ལུས་པ་སུའི་ཡུལ་དུ་འགྱུར་ཞེ་ན་ཉོན་མོངས་མེད་པའི་ཡིད་ཅན་འགའ་
ཞིག་གི་རྣ་བའི་ལམ་དུ་འགྱུར་བ་ཡིན་ནོ་ཞེས་པ་སྟེ། ཡིན་ངེས་པའི་བཤད་པ་དག་ལ་རྗེས་སུ་ཡིད་
རང་བྱའོ། །
གསུམ་པ་ཐུགས་ཀྱི་ཁྱབ་པ་སྤྲིན་དང་འདྲ་བ་ལ་བཞི། དགེ་བའི་ལོ་ཐོག་གིས་རྒྱུ་ཡིན་པས་དང༌།
སྣོད་ཀྱི་དབང་གིས་རོ་དུ་མར་འགྱུར་བ་དང༌། ཕན་གནོད་ལ་ལྟོས་པ་མེད་པས་དང༌། སྡུག་བསྔལ་
གྱི་མི་འཇིལ་བས་སྤྲིན་དང་འདྲ་བའོ། ། །
དང་པོ་ལ་གསུམ། མེ་ཏོག་བཞིན་དུ་ཆོས་ཆར་འབེབས་པ། རྒྱུའམ་དགོས་པ་གང་གི་ཕྱིར་འབེབས་
པ༑ འབེབས་བྱེད་ངོས་བཟུང་བའོ། །
དང་པོ་ནི། ཇི་ལྟར་དབྱར་གྱི་དུས་ན་སྤྲིན། །ལོ་ཐོག་ཕུན་ཚོགས་པའི་རྒྱུ། །ཆུའི་ཕུང་པོ་འབད་
མེད་པར། །ས་ལ་མངོན་པར་འབེབས་པ་ལྟར། །དེ་བཞིན་ཐུགས་རྗེའི་སྤྲིན་ལས་ནི། །རྒྱལ་བའི་
དམ་ཆོས་ཆུའི་ཆར། །འགྲོ་བའི་དགེ་བའི་ལོ་ཐོག་རྒྱུ། །རྣམ་པར་རྟོག་པ་མེད་པར་འབེབས། ། ཞེས་
པ་སྟེ་གོ་བར་ཟད་དོ། །
གཉིས་པ་ནི། ཇི་ལྟར་འཇིག་རྟེན་པ་རྣམས་དགེ་བའི་ལམ་ལ་འཇུག་ན་ཆར་ཆུ་འབེབས་སོ་
ཞེས་སྦྲེལ་ལོ། །གང་གིས་ན་རླུང་སྐྱེས་སྤྲིན་གྱིས་ཏེ། མདོ་དེ་ཉིད་ལས། རླུང་ལས་བྱུང་གྱུར་སྤྲིན་
382



ཡེ་ཤེས་རྡོ་རྗེ།
ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། ། པོད་དང་པོ།
གྱིས་ཆར་འབེབས་ཤིང་ཞེས་གསུངས་པ་ལྟར་རོ། །དེ་བཞིན་དུ་བརྩེ་བའི་རླུང་གི་བསྐུལ་བའི་དབང་
གིས་སངས་རྒྱས་སྤྲིན་ལས་དམ་ཆོས་ཆར་པ་འབེབས་སོ། །རྒྱུ་ཅིས་ན་འགྲོ་བ་རྣམས་ཀྱིས་དགེ་བ་
མངོན་པར་འཕེལ་བ་སྟེ་མང་དུ་བསགས་པའི་ཕྱིར་དེ་ལས་སོ། །ཞེས་པ་ནི། དཔེ་དང་མཐུན་པའི་
བཤད་པ་སྟེ་ཁ་ཅིག་གིའོ། །ཡང་ན་དགོས་པ་གང་གིས་ཕྱིར་ན་འགྲོ་དགེ་མངོན་སྤེལ་ཕྱིར་དུའོ་ཞེས་
པ་སྟེ་བྱེད་ལས་དང་མཐུན་པའོ། །
གསུམ་པ་ནི། སྲིད་ལ་སྟེ་སྲིད་པར་གནས་པའི་སེམས་ཅན་རྣམས་ཀྱི་དགེ་བའི་ལོ་ཐོག་གི་རྒྱུའོ་
ཡང་ཐུབ་དབང་གི་མཁྱེན་དང་བརྩེ་ཆེན་གྱི་སྤྲིན་ནི་ཞེས་ཚིག་རྣམ་པར་སྦྱར་བའོ་ཞེས་སེམས་ཏེ་དོན་བསྡུ་བའི་གཞུང་དང་
མཐུན་ནོ་ཞེས་སྦྲེལ་ལོ། །གང་ན་ཐུབ་དབང་སྤྲིན་ནིའོ། །དེ་ཇི་ལྟ་བུ་ན་དྲི་མ་མེད་པའི་ཏིང་ངེ་འཛིན་
དང་གཟུངས་ཀྱི་ཆུའི་སྙིང་པོ་ཅན་དང་ནམ་མཁའི་དཀྱིལ་ན་གནས་པ་ཞིག་གོ །ཅི་ལྟ་བུའི་ནམ་
མཁའ་ཞེ་ན་མཁྱེན་དང་བརྩེ་ཆེན་གྱིའོ། །དེ་གཉིས་ནམ་མཁའ་དང་འདྲ་བའི་རྒྱུ་མཚན་ནི་མ་གོས་
པས་སོ། །སུས་ན་འགྱུར་བ་འཁོར་བ་དང་མི་འགྱུར་བ་མྱང་འདས་ཀྱི་ཉེས་པས་ཏེ་མཁྱེན་བརྩེ་ལ་
རིམ་བཞིན་སྦྱར་རོ། །ཞེས་པ་མཁས་པའི་མཁས་པ་རྔོག་ལོ་ཡབ་སྲས་ཀྱི་བཤད་པའོ། །
གཉིས་པ་ནི། སྤྲིན་ཏེ་ལས་ནི་རེག་བྱ་བསིལ་བ་དང་རོ་ཞིམ་ཞིང་མངར་བ་དང་ལུས་ལ་མི་
གནོད་པས་འཇམ་པ་དང་འདེག་སླ་བས་ཡང་བ་དང་དངས་པ་དང་དྲི་ང་བ་མེད་པ་དང་འཐུངས་པས་
ལྟོ་བ་དང་མགྲིན་པར་མི་གནོད་པའི་ཡན་ལག་བརྒྱད་ལྡན་གྱི་ཆུ་ནི་འཐོན་པར་གྱུར་ཀྱང་སའི་སྟེང་དུ་
ནི་ཤིན་ཏུ་མང་པོའི་རོར་ནི་འགྱུར་ཏེ་རྒྱུ་མཚན་ནི་ས་ལ་པ་ཚ་དང་དུག་ཆུ་ལ་སོགས་པའི་གནས་ཏེ་
རྟེན་ཐ་དད་དང་འབྲེལ་པའི་དབང་གིས་སོ། །ཞེས་པའི་དཔེ་ཇི་ལྟ་བ་དེ་བཞིན་དུ་རབ་ཡངས་ཏེ་རྒྱ་
ཆེ་བའི་བརྩེ་བའི་སྙིང་རྗེ་ཆེན་པོའི་སྤྲིན་གྱི་སྙིང་པོ་ལས་བརྗོད་བྱ་འཕགས་པའི་ལམ་ཡན་ལག་
བརྒྱད་སྟོན་པར་རོ་གཅིག་པའི་ཆུའི་འཐོན་པར་གྱུར་ཀྱང་གདུལ་བྱ་ལ་རྣམ་པ་མང་པོའི་རོ་སྟེ་སྣ་
ཚོགས་པ་སྟོན་པ་དང་ལྡན་པར་འགྱུར་ཏེ་རྒྱུ་མཚན་ནི་འགྲོ་བའི་རྒྱུད་ཀྱི་གནས་ཏེ་རྟེན་གྱི་དབྱེ་བ་
མི་འདྲ་བའི་དབང་ལས་སོ། །
གསུམ་པ་ནི། སྤྱིར་སེམས་ཅན་གྱི་རིགས་བསྡུས་ན་ཕུང་པོ་གསུམ་སྟེ་ཐེག་པ་མཆོག་ལ་དང་
བའི་སེམས་ཅན་གྱི་ཕུང་པོ་དང༌། དད་སྡང་མེད་པ་བར་མའི་སེམས་ཅན་གྱི་ཕུང་པོ་དང་སྡང་བའི་
383



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ། །
སེམས་ཅན་གྱི་ཕུང་པོའོ། །དེ་རྣམས་ནི་རིམ་པ་ལྟར་དཔེ་མི་དག་དང་། རྨ་བྱ་དང་ནི་ཡི་དྭགས་འདྲའོ། །
དེའི་རྒྱུ་མཚན་ནི་དཔྱིད་དེ་སོས་ཀའི་མཐར་ཏེ་དབྱར་སྤྲིན་མེད་པ་ན་མི་དང་ནམ་མཁའ་ལ་མི་རྒྱུ་
བ་སྟེ་རྒྱུ་མི་ནུས་པའི་བྱ་རྨ་བྱ་དག་རིམ་པ་ལྟར་སྡུག་པ་དང་བར་མར་གནས་ལ། དབྱར་ཚེ་ས་ལ་
ཆར་འབབ་པ་ན་ཡི་དྭགས་དག་ནི་ལུས་ལ་བྱེ་ཚན་འབབ་པས་སྡུག་བསྔལ་ལ་གཞན་གཉིས་ཟློག་པ་
ལྟར་སྙིང་རྗེའི་སྤྲིན་ཚོགས་དག་གི་ཆོས་ཆུ་བྱུང་བ་སྟེ་འབེབས་པ་དང་མ་བྱུང་བ་སྟེ་མི་འདེབས་པ་
ལས་ཀྱང་ཆོས་འདོད་པ་དང་ཆོས་ལ་སྡང་བ་རྣམས་རིམ་པ་ལྟར་དགའ་བ་དང་རིམ་པར་བཟློག་སྟེ་
སྡུག་བསྔལ་བར་གྱུར་པ་ནི་འཇིག་རྟེན་ན་ནི་དཔེ་དེ་ཉིད་དང་འདྲའོ། །ཆོས་འདོད་པ་དང་འཇིག་
རྟེན་གཞན་དང་ཆོས་ལ་སྡང་བ་ཞེས་འདོན་པ་ཡང་ཡོད་དོ། །དེ་དག་ནི་བདེ་སྡུག་ལ་ལྟོས་པ་མེད་པ་
ནི་ཇི་ལྟར་ན་སྤྲིན་གྱིས་ཐིགས་པ་རགས་པ་ཆར་དང་སེར་བ་ཆེན་པོ་འབེབས་པ་དང་དུས་ལ་ལར་རྡོ་
ཚན་གྱི་ཆར་དང་རྡོའི་མེ་སྟེ་ཐོག་ནི་འབེབས་པ་ན་ས་ལ་གནས་པའི་སྲོག་ཆགས་ཕྲ་མོ་ལ་གནོད་པ་
དང་རིའི་སུལ་དུ་སོང་བ་སྟེ་ཞུགས་པ་དེ་དག་ལ་མི་གནོད་ཀྱང་དེ་དང་དེ་བྱའོ་ཞེས་ཕན་གནོད་ལ་
ལྟོས་པ་མེད་པ་ལྟར། སངས་རྒྱས་ཀྱི་མཁྱེན་པ་དང་བརྩེ་བའི་སྤྲིན་ཀྱིས་ཀྱང་ཕྲ་བ་སྟེ་ཟབ་པ་དང་རྒྱ་
ཆེན་པོའི་ཆོས་ཐིགས་པ་སྟེ་ཆར་དང་འདྲ་བའི་ཐབས་ཚུལ་གྱིས་གདུལ་བྱ་འགའ་ཞིག་གི་རྒྱུད་ལ་
ཉོན་མོངས་པ་དག་པར་འགྱུར་ལ་འགའ་ཞིག་བདག་ལྟའི་བག་ཉལ་མི་འཇོམས་ཀྱང་དེ་དག་ལས་
བློ་རྣམ་པ་ཀུན་ཏུ་ལྟོས་པ་མེད་དོ། །འདིར་ཐིགས་པ་རགས་འབེབས་ནི་སྤྲིན་གྱི་མིང་ཡིན་ལ་རིང་
སུལ་སོང་བ་ནི་རྨ་བྱའོ་ཞེས་དང༌། ཕྲ་དང་རྒྱ་ཆེན་ནི་མཁྱེན་བརྩེ་དང་རིམ་ཅན་དུ་སྦྱར་ཏེ་གོང་མ་
དག་འཆད་དོ། །འགྱུར་ལ་ལར་ཉོན་མོངས་གཏོགས་པའི་བདག་ལྟ་ཞེས་གསུང་ངོ༌། །
བཞི་པ་ལ་གཉིས། སྙིང་རྗེའི་བྱེད་ལས་དངོས། གདུལ་བྱའི་བླང་དོར་བསྒྲུབ་ཚུལ་ལོ། །དང་པོ་ནི།
སྐྱེ་འཆིའི་རྒྱུན་ཐོག་མཐའ་མེད་པའི་འཁོར་བ་དེར་འགྲོ་བའི་ལམ་ནི་རྣམ་པ་ལྔ་སྟེ་ངན་སོང་གསུམ་
དང་ལྷ་མིའོ། །ལྷ་མིན་ནི་མདོ་ཁ་ཅིག་ལས་ལྷ་དང་དུ་འགྲོ་གཉིས་ཀར་གཏོགས་པ་གསུང་ལ། དུས་
འཁོར་དུ་ལྷར་བསྡུས་སོ། །དེ་ལྟ་བུའི་འགྲོ་བ་ལྔའི་འཁོར་བ་དག་ན་བདེ་བ་ཅུང་ཟད་ཀྱང་མེད་དེ་
དཔེར་ན་མི་གཙང་བ་ལ་དྲི་ཞིམ་མེད་པ་བཞིན་ནོ། །དེ་ཡང་དེ་དག་གི་བདེ་བ་ནི་རྟག་ཏུ་འགྱུར་བའི་
སྡུག་བསྔལ་ཏེ་མེས་ཚིག་པ་ལ་ཁ་བས་རེག་པ་ལས་སྐྱེས་པའི་འགྱུར་བ་བཞིན་ཡིན་ལ་སྡུག་བསྔལ་ནི།
384



ཡེ་ཤེས་རྡོ་རྗེ།། ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། པོད་དང་པོ།
སྡུག་བསྔལ་གྱི་སྡུག་བསྔལ་ཏེ་མཚོན་གྱི་ཤུལ་ཏུ་རྒྱ་ཚ་སོགས་པའི་འགྱུར་བྱེད་རེག་པ་ལས་སྐྱེས་པའི་
འགྱུར་བ་བཞིན་ནོ། །སངས་རྒྱས་ཀྱི་ཐུགས་རྗེའི་སྤྲིན་ལས་སྡུག་བསྔལ་དེ་རབ་ཞི་བྱེད་དམ་ཆོས་
ཆར་ཆེན་རབ་ཏུ་འབེབས་སོ་ཞེས་པའོ། །ཡང་ན་དེ་དག་གི་སྡུག་བསྔལ་ནི་མེ་དང་མཚོན་དང་ཁ་བ་
དང་རྒྱ་ཚ་ལ་སོགས་རེག་པ་ལས་སྐྱེས་པའི་སྡུག་བསྔལ་བཞིན་ནོ་ཞེས་ཀྱང་ངོ༌། ། །
གཉིས་པ་ནི་འཁོར་བའི་གནས་ལུགས་ཤེས་པའི་ཤེས་རབ་དང་ལྡན་པ་རྣམས་ནི་ལྷའི་དབང་
ཕྱུག་མཆོག་བརྒྱ་བྱིན་སོགས་དང༌། མིའི་དབང་ཕྱུག་མཆོག་འཁོར་ལོ་བསྒྱུར་བ་སོགས་ལའང་ཐོབ་
པར་མངོན་པར་འདོད་པ་མེད་དེ། ལྷ་ལ་འཆི་འཕོ་ལྟུང་འགྱུར་གྱི་སྡུག་བསྔལ་དང་། མི་རྣམས་ལ་མ་
རྙེད་པ་ཡོངས་སུ་ཚོལ་བ་དང་རྙེད་ཟིན་བསྲུང་བ་ལ་སོགས་པས་སྡུག་བསྔལ་ལོ་ཞེས་བྱ་བར་རྟོགས་
པའི་ཕྱིར་དང༌། ཟག་པ་དང་བཅས་པའི་ཆོས་འདི་རྣམས་ནི་སྡུག་བསྔལ་ཡིན་ལ་ལས་དང་ཉོན་
མོངས་པ་འདི་ནི་དེའི་རྒྱུའོ་ཞེས་དང་འགོག་ལམ་འདི་ནི་གང་དང་གང་གིས་འགོག་པ་ཡིན་པས་སྡུག་
བསྔལ་འགོག་པའོ་ཞེས་ཤེས་པ་སྟེ་ཤེས་རབ་ཀྱི་མཐོང་བའི་ཕྱིར་རོ། །དེ་ཡང་རྐྱེན་གང་ལས་ན་ནང་
གི་རྐྱེན་ཤེས་རབ་དང་ནི་སྤྱིའི་རྐྱེན་དེ་བཞིན་གཤེགས་པའི་གསུང་རབ་ལ་དད་ཅིང་ཡིད་ཆེས་པའི་
རྗེས་སུ་འབྲངས་པ་ལ་བརྟེན་ནས་སོ། །དེ་ལ་བདེན་བཞིའི་བླང་དོར་གྱི་ཚུལ་ནི་དཔེར་ན་ནད་ནི་
ཤེས་བྱ་ཡིན་པ་ལྟར་ནད་ཀྱི་རྒྱུ་གང་ཡིན་པ་ནི་སྤང་བྱ་ཡིན་ལ་ནད་ལས་གྲོལ་བའི་བདེ་བར་གནས་
ནི་ཐོབ་བྱ་དང་དེའི་ཐབས་སྨན་ནི་བསྟན་པར་བྱ་བ་ཡིན་པ་ལྟར། སྡུག་བསྔལ་གྱི་བདེན་པ་ནི་ཤེས་
བྱ་དང་རྒྱུ་ཀུན་འབྱུང་ནི་སྤང་བྱ་དང་སྡུག་ཀུན་དེ་འགོག་པའི་བདེན་པ་ནི་རེག་པ་སྟེ་ཐོབ་པར་བྱ་བ་།
ཡིན་ཞིང་དེ་བཞིན་དུ་ལམ་བདེན་ནི་རྒྱུད་ལ་བསྟེན་པར་བྱ་བ་ཡིན་ནོ། །འདི་དག་སྤྲོས་པའི་བཤད་
པ་ལོགས་སུ་ཤེས་པར་བྱའོ། །
བཞི་པ་སྤྲུལ་པ་འབད་མེད་ཚངས་པ་དང་འདྲ་བ་ལ་གཉིས། སྐལ་ལྡན་ལ་སྣང་བའི་ཚུལ། སྐལ་
མེད་ལ་མི་སྣང་བའི་ཚུལ་ལོ། །དང་པོ་ལ་གསུམ། འབད་པ་མེད་པར་སྤྲུལ་བ་སྟོན་པ། སྟོན་པ་དེའི་
བྱེད་ལས་དངོས། སྟོན་པའི་རྒྱུ་དང་རྐྱེན་གཉིས་བཤད་པའོ། །
དང་པོ་ནི། ཇི་ལྟར་ཚངས་པ་དེས་རང་གི་སྐུའི་སྣང་བ་སྟོན་པར་བྱེད་པ་ལྟར་དེ་བཞིན་དུ་ཐུབ་
པས་ཀྱང་སྤྲུལ་པ་སྣ་ཚོགས་དག་གི་སྒོ་ནས་རང་གི་སྐུ་སྟོན་པར་མཛད་དོ་ཞེས་སྦྲེལ་ལོ། །ཚངས་
385



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
པས་གང་དུ་ན་སྟོང་གསུམ་དུ་གཏོགས་པའི་ལྷའི་གནས་ནི་ཐམས་ཅད་དུའོ། །གང་ལ་ན་ལྷ་རྣམས་
ལ་ཞེས་ཐོབ་བོ། །ཚུལ་ནི་འབད་པ་མེད་པར་རོ། །དེའི་ཚེ་རང་གནས་ལ་གཡོས་སམ་ཞེ་ན་མིན་ཏེ་
ཚངས་པའི་གནས་བསམ་གཏན་དང་པོ་ནས་འཕོ་བ་སྟེ་གཡོ་བ་མེད་བཞིན་དུའོ། །དེ་བཞིན་དུ་སངས་
རྒྱས་ཀྱིས་ཀྱང་ཆོས་སྐུ་ལས་བསྐྱོདཔ་སྟེ་གཡོས་པ་མེད་པར་ཏེ་མེད་བཞིན་དུ་ཡུལ་འཇིག་རྟེན་གྱི་
ཁམས་ཀུན་ཏུ་སྐལ་ལྡན་རྣམས་ལ་ཚུལ་འབད་མེད་པར་རོ་ཞེས་པ་སྟེ། མདོ་ལས། སྟོང་གསུམ་གནས་
ཀྱི་བདག་པོ་ཚངས་པ་ཡང་། །སྟོང་གསུམ་ཚངས་གནས་ཇི་སྙེད་ཡོད་པ་ན། །དེ་དག་ཀུན་ལ་འདུག་
པར་རབ་སྣང་ཞིང་། །ཚངས་པའི་སྒྲ་དབྱངས་ཤིན་ཏུ་ཡིད་འོང་སྒྲོགས། །ཚངས་ཏེ་འཇིག་རྟེན་པའི་
ཚངས་ལམ་གྱི། །བསམ་གཏན་མངོན་ཤེས་རྣམ་པར་འཕྲུལ་བྱེད་ན། །འཇིག་རྟེན་རབ་འདས་བླ་ན་
མེད་པ་ཡི། །བསམ་གཏན་རྣམ་ཐར་གནས་པ་ཅིས་མི་འཕྲུལ། །ཅེས། །
གཉིས་པ་ནི་ཇི་ལྟར་ཚངས་པ་རྟག་ཏུ་རང་གི་གཞལ་ཡས་ཁང་ན་མི་གཡོ་བཞིན་དུ་འདོད་
ཁམས་ཞུགས་པ་དེ་འདོད་པའི་ལྷ་རྣམས་ཀྱིས་མཐོང་ལ་དེར་མ་ཟད་མཐོང་བ་དེའི་ཡང་འདོད་པའི་
ཡུལ་ལ་དགའ་བ་སྤོང་བར་བྱེད་པ་ལྟར། དེ་བཞིན་ཐུབ་པ་ཆོས་ཀྱི་སྐུ་ལས་མི་བསྐྱོད་བཞིན་དུའང་
འཇིག་རྟེན་ཀུན་ཏུ་ཐུབ་པ་དེ་སྐལ་ལྡན་གྱིས་མཐོང་ལ་དེ་མཐོང་དེའི་རྟག་ཏུ་དྲི་མ་ཀུན་སེལ་བར་
བྱེད་དོ། ། །
གསུམ་པ་ནི། རྒྱུ་ཚངས་པ་རང་ཉིད་ཀྱི་སྔོན་གྱི་སྨོན་ལམ་དང་རྐྱེན་ལྷ་རྣམས་ཀྱིས་ནི་དགེ་བའི་
མཐུས་འདོད་པར་ཚངས་པ་འབད་མེད་དུ་སྣང་བ་ཇི་ལྟ་བར་རང་བྱུང་སངས་རྒྱས་ཀྱི་སྤྲུལ་སྐུ་འང་
རང་གི་སྨོན་ལམ་དང་གདུལ་བྱའི་དགེ་བའི་མཐུ་ལས་སྣང་བ་དེ་བཞིན་ནོ། །
གཉིས་པ་ནི། མིག་གི་ལམ་སྟེ་ཡུལ་དུ་མི་འགྱུར་ཞེས་དྲང་ངོ༌། །སུས་ན་ཐུབ་པ་སངས་རྒྱས་སོ། །
སུའི་ན་སངས་རྒྱས་མཐོང་བའི་སྐལ་བ་མེད་པ་རྣམས་ཀྱིའོ། །ནམ་གྱི་ཚེ་ན་དགའ་ལྡན་ནས་འཕོ་
བ་དང་ཡུམ་གྱི་ལྷུམས་སུ་འཇུག་པ་དང་ལྟམ་པ་དང་བལྟམས་ནས་ཡབ་ཀྱི་ཁབ་སེར་སྐྱར་གཤེགས་
པ་དང་བཙུན་མོ་རྣམས་དང་དགྱེས་རོལ་པ་དང་དབེན་པར་སྤྱོད་པ་སྟེ་དཀའ་བ་སྤྱོད་པ་དང་བདུད་
ཀྱི་སྡེ་འཇོམས་པ་དང་བྱང་ཆུབ་ཆེན་པོ་བརྙེས་པ་དང་ཞི་བ་མྱ་ངན་ལས་འདས་པའི་གྲོང་དུ་འགྲོ་
བའི་ལམ་སྟོན་པ་ཆོས་འཁོར་རིམ་པ་གསུམ་བསྐོར་བ་སོགས་མཛད་པ་བཅུ་གཉིས་པ་དག་བསྟན་
386



ཡེ་ཤེས་རྡོ་རྗེ།
ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། པོད་དང་པོ།
ཟིན་ནས་སོ། །
ལྔ་པ་ཡེ་ཤེས་ཕྲོ་བ་ཉི་མ་དང་འདྲ་བ་ལ་གཉིས། ཆོས་འགའ་ཞིག་གིས་ཉི་མ་དང་མཚུངས་པ།
མ་ལུས་པས་ཉི་མ་ལས་ཁྱད་པར་དུ་འཕགས་པའོ། །དང་པོ་ལ་གཉིས། སྤྱིར་གདུལ་བྱ་ཡིན་མིན་ལ་
མི་རྟོག་པ། བྱེ་བྲག་གདུལ་བྱའི་དོན་མཛད་ཚུལ་ལོ། །
དང་པོ་ནི། ཇི་ལྟར་ཉི་མའི་འོད་ཀྱིས་རབ་ཏུ་གདུངས་པའི་དུས་གཅིག་ཉིད་ཀྱི་ཚེ་ལ་པད་མ་
དང་ཨུད་པ་ལ་ལ་སོགས་པ་རྒྱས་པ་དང་ཀུ་མུ་ཏ་ནི་འདབ་མ་རབ་ཏུ་ཟུམ་པར་འགྱུར་ཡང་། ཉི་མ་ནི་
ཆུ་སྐྱེས་ཏེ་མེ་ཏོག་ཁ་བྱེ་བའི་ཡོན་ཏན་དང་ཟུམ་པའི་སྐྱོན་དག་ལ་དེ་དང་དེ་སྒྲུབ་པར་བྱ་བའི་ཞེས་
རྟོག་པ་མེད་དོ། །དེ་བཞིན་དུ་འཕགས་པའི་ཉི་མ་སངས་རྒྱས་ཀྱང་འཇིག་རྟེན་འདིར་ནི་ཆོས་ཀྱི་འོད་
ཟེར་ཆེན་པོས་གདུལ་བྱའི་བློའི་པད་མོ་རྒྱས་པར་བྱེད་ཅིང་མུ་སྟེགས་ཅན་ལ་སོགས་པའི་བློ་ཟུམ་
པར་མཛད་ཀྱང་དེ་དང་དེ་ལ་མི་རྟག་གོ ། །
གཉིས་པ་ལ་གསུམ། གསུང་གི་འོད་ཟེར་འགྱེད་པ། སྐུའི་སྣང་བ་སྟོན་པ། འཕྲིན་ལས་རིམ་
གྱིས་འཇུག་ཚུལ་ལོ། །དང་པོ་ནི། ཇི་ལྟར་ན་ཉི་མས་རྟོག་པ་མེད་པར་ཏེ་མེད་བཞིན་དུ་པད་མའི་
འདབ་མ་རྒྱས་པར་བྱེད་པ་དང་གཞན་ལོ་ཐོག་སོགས་སྨིན་པར་བྱེད་དོ། །ཐབས་གང་གིས་ན་རང་
གི་འོད་ཀྱིས་སོ། །དེ་ཡང་གཅིག་ཆར་སྤྲོ་བའི་སྒོ་ནས་དེ་དག་བྱེད་ཀྱི། རྒྱས་པ་དང་སྨིན་པར་རིམ་
ཅན་དུ་བྱ་མི་དགོས་པ་ལྟར། དེ་བཞིན་དུ་དེ་བཞིན་གཤེགས་པའི་ཉི་མའང་རྣམ་པར་རྟོག་པ་མེད་
པར་གདུལ་བྱའི་སྐྱེ་བོའི་བློའི་པད་མ་ལ་ཕན་བྱེད་དུ་འཇུག་གོ །ཐབས་ནི་དམ་ཆོས་འོད་ཟེར་དག་
སྤྲོ་བ་ཡིས་སོ་སློབ་དཔོན་དག་གཞན་ཞེས་པ་ཀུ་མུ་ཏ་དང་སྨིན་པ་རྒས་པ་ལ་འཆད་ཀྱང་གཞུང་དོན་
མིན་ནམ་སྙམ་མོ། ། །
གཉིས་པ་ནི། ཡེ་ཤེས་འོད་ཟེར་སྤྲོ་བར་མཛད་ཅེས་དྲང་ངོ༌། །གང་དུ་ན་འགྲོ་བར་རོ། །གང་
གིས་ན་ཆོས་ཀྱི་སྐུ་དང་གཟུགས་ཀྱི་སྐུ་དག་གིས་སྒོ་ནས་རིམ་པ་ལྟར། ཇི་ལྟ་བ་དང་ཇི་སྙེད་པ་ཀུན་
མཁྱེན་པའི་ཉི་མས་སོ། །དེ་ཇི་ལྟ་བུ་ན་བྱང་ཆུབ་ཀྱི་སྙིང་པོའི་ནམ་མཁར་ཤར་བ་ཞིག་གོ །བྱང་ཆུབ་
ཀྱི་སྙིང་པོ་ནི་གཉིས་ཏེ། དོན་དམ་པ་ནི་ཆོས་ཀྱི་སྐུ་ཡིན་ལ། ཀུན་རྫོབ་པ་ནི་འོག་མིན་དང་རྡོ་རྗེ་
གདན་ཏེ་དེ་ཡང་སྙིང་པོའི་དོན་རབ་ཏུ་གྱུར་པ་དང་རྟེན་པ་ལ་འཇུག་པའི་དབང་གིས་སོ། །འདིར་ནི་
387



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
ཕྱི་མ་གཉིས་ལ་གོང་མ་དག་བཞེད་དོ། །ཡང་འགྲོ་བར་ཡེ་ཤེས་སྤྲོ་བ་གང་གི་ཕྱིར་ན་གདུལ་བྱ་དག་
པའི་ཆུའི་སྣོད་ནི་ཐམས་ཅད་ལ་བདེ་གཤེགས་ཉི་མའི་གཟུགས་བརྙན་ནི། དཔག་ཏུ་མེད་པ་གཅིག་
ཆར་འཆར་བའི་ཕྱིར་རོ་ཞེས་པའོ། ། །
གསུམ་པ་ནི། རྟག་ཏུ་ཤེས་བྱ་ཐམས་ཅད་ལ་ཁྱབ་པའི་སངས་རྒྱས་ཉིད་ལ་ནི་ཆོས་དབྱིངས་
ནམ་མཁའི་དཀྱིལ་དུ་ནི་ཤར་ནས་གདུལ་བྱའི་རི་ལ་ཇི་ལྟར་འོས་པར་འབབ་པོ། །དེ་ཉིད་ཚུལ་ཇི་
ལྟར་ན་འོད་ཟེར་རྒྱ་ཆེན་པོ་སྟོང་སྟེ་བསམ་གྱིས་མི་ཁྱབ་པ་དང་ལྡན་པའི་ཉི་མ་ཤར་བ་འདིས་དང་
པོར་འཇིག་རྟེན་ཀུན་ཏུ་སྣང་བར་བྱས་ནས་ཕྱིས་མཆོག་སྟེ་ཆེན་པོ་དང་བར་མ་སྟེ་འབྲིང་དང་དམན་
པ་སྟེ་ཆུང་ངུའི་རི་ལས་རིམ་གྱིས་ནི་འབབ་པ་དེ་བཞིན་དུ་རྒྱལ་བའི་ཉི་མའང་གདུལ་བྱའི་སེམས་
ཅན་རབ་འབྲིང་ཐ་མའི་ཚོགས་ལ་རིམ་གྱིས་འབབ་ཅིང་འཕྲིན་ལས་འཇུག་གོ །
གཉིས་པ་ནི། སངས་རྒྱས་ ཀྱི་ཉི་མ་ནི་ཐ་མལ་གྱི་ཉི་མ་ལས་ཁྱད་པར་དུ་འཕགས་ཏེ། དེ་ཡང་
ཉི་མ་ལ་ནི་ཞིང་ཀུན་ཀྱི་ནམ་མཁའི་མཐར་ཐུག་པར་འོད་སྤྲོ་བའི་ནུས་པ་མེད་ལ་དེར་མ་ཟད་ཅུང་
ཟད་སྤྲོས་པ་དག་གིས་ཀྱང་མི་ཤེས་པའི་མུན་པས་བློ་མིག་བཀབ་པའི་འགྲོ་བ་ལ་ཤེས་བྱའི་དོན་སྟོན་
པའང་མིན་ནོ། །ཐུགས་རྗེའི་བདག་ཉིད་ཅན་སངས་རྒྱས་རྣམས་ཀྱིས་ནི་ཇི་ལྟ་བ་དང་ཇི་སྙེད་པ་སྣ་
ཚོགས་པའི་མདོག་བཀྱེ་བ་སྟོན་པའི་འོད་ཀྱི་ཚོགས་ཀྱིས་ཤེས་བྱ་མཐའ་ཡས་པ་གསལ་བར་བྱེད་
ཅིང་། འོད་དེ་དག་གིས་ནི་འགྲོ་བ་ལ་ཤེས་བྱའི་དོན་སྟོན་པར་མཛད་དོ། །འགྱུར་ཁ་ཅིག་ལས་འོད་
དངོས་ལའང་སྦྱར་རོ། །གཞན་ཡང་ཉི་མས་ནི་ལོང་བས་གཟུགས་མཐོང་བ་སོགས་སྡུག་བསྔལ་སེལ་
བར་བྱེད་མི་ནུས་ལ། རྫོགས་པའི་སངས་རྒྱས་ནི་གྲོང་དུ་གཤེགས་པའི་ཚེ་མིག་དང་མི་ལྡན་པའི་སྐྱེ་
བོ་ལོང་བ་རྣམས་མིག་ཐོབ་སྟེ་གཟུགས་མཐོང་ཞིང་མངོན་པར་འདོད་པའི་དོན་མེད་པ་ངན་སོང་གི་
ཚོགས་དང་བྲལ་ནས་བདེ་བ་མྱོང་བར་འགྱུར་རོ། །རྒྱུ་གང་ལས་ན་དོན་ཏེ་ཡུལ་སངས་རྒྱས་ཏེ་
མཐོང་བ་ལས་ནིའོ། །འདིས་མཚོན་ཏེ་འོན་པས་སྒྲ་ཐོས་པ་སོགས་ཀྱང་བསྡུའོ། །གཞན་ཡང་སངས་
རྒྱས་ཉི་མ་འཇིག་རྟེན་དུ་ཤར་བའི་འོད་ཀྱིས་གཏུ་མིག་གིས་མདོངས་ཤིང་སྲིད་པའི་རྒྱ་མཚོར་ལྷུང་
ལ་ལྟ་བ་ངན་པའི་མུན་པས་བློ་སྒྲིབས་པ་རྣམས་བློའི་སྣང་བ་ཐོབ་སྟེ་སྔར་མ་མཐོང་བའི་གནས་དེ་ཁོ་
ན་ཉིད་མཐོང་བར་འགྱུར་རོ། །
388



ཡེ་ཤེས་རྡོ་རྗེ།
ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། །
པོད་དང་པོ།
དྲུག་པ་ཐུགས་ཀྱི་གསང་བ་ནོར་བུ་དང་འདྲ་བ་ལ་གསུམ། རྟོག་པ་མེད་པ། འབད་པ་མེད་པ།
རྙེད་པར་དཀའ་བའོ། །དང་པོ་ནི། ཇི་ལྟར་ཡིད་བཞིན་ནོར་བུ་ནི་རྟོག་པ་མེད་ཀྱང་སྤྱོད་ཡུལ་དུ་
གནས་པ་གསོལ་བ་འདེབས་པ་པོ་རྣམས་ཀྱི་ནི་བསམ་པ་ཀུན་དུས་གཅིག་ཆར་དུ་སོ་སོར་རྫོགས་
པར་བྱེད་པ་ལྟར། དཔེ་དེ་བཞིན་དུ་ཡིད་བཞིན་གྱི་ནོར་བུ་དང་འདྲ་བའི་སངས་རྒྱས་ལ་བརྟེན་ནས་
བསམ་པ་སྟེ་མོས་པ་ཐ་དད་པའི་གདུལ་བྱ་རྣམས་ཀྱིས་གང་ལ་གང་མོས་པའི་ཆོས་ནི་སྣ་ཚོགས་པ་
གཅིག་ཆར་ཐོས་པར་གྱུར་ཡང་སངས་རྒྱས་དེ་ནི་དེ་ལ་སྟེ་འདི་ལ་བཤད་པར་བྱའོ་སྙམ་དུ་རྣམ་པར་
མི་རྟོག་གོ །
གཉིས་པ་ནི། ཇི་ལྟར་ནོར་བུའི་རིན་ཆེན་གྱི་རྟོག་པ་མེད་ཅིང་འབད་པ་མེད་པར་ཏེ་མེད་བཞིན་
དུ་གཞན་པ་སྤྱོད་ཡུལ་ན་གནས་པ་དག་ལ་རང་གི་གང་འདོད་པའི་ནོར་རབ་ཏུ་སྟེར་བ་ལྟར། དེ་བཞིན་
དུ་ཐུབ་པ་ཡང་འབད་རྩོལ་མེད་པར་ཇི་ལྟར་འོས་པར་ནི་གཞན་གྱི་དོན་མཛད་པའི་ཆེད་དུ་སྲིད་པ་
ཅི་སྲིད་པར་རྟག་ཏུ་བཞུགས་སོ། ། །
གསུམ་པ་ནི། ཇི་ལྟར་ན་ནོར་བུ་བཟང་པོ་དེ་ནི་འགྲོ་བ་སྟེ་འཇིག་རྟེན་འདི་རབ་ཏུ་རྙེད་པར་
དཀའ་སྟེ་གང་གི་ཕྱིར་ན་ས་འོག་རྒྱ་མཚོ་ན་གནས་པ་དེ་ལ་འདོད་པ་སྟེ་དེ་ཡིན་པས་སོ། །དེ་ཡང་རྒྱ་
མཚོ་བར་མ་ལོངས་སྤྱོད་ལྡན་ན་ཡོད་ཅེས་གྲག་གོ །རྒྱ་མཚོ་ས་འོག་གནས་པའི་ནོར་བུ་ཞེས་སྦྲེལ་
ཏེ་སུས་རྙེད་པར་དཀའ་ན་དེ་ལ་འདོད་པ་སྟེ་དོན་དུ་གཉེར་བ་རྣམས་ཀྱིས་སོ། །ཞེས་པ་སྟེ་བཙལ་
འདོད་པས་ཞེས་བསྒྱུར་བ་ལྟར་རོ། །དེ་བཞིན་དུ་འགྲོ་བ་ཤིན་ཏུ་སྐལ་བ་ངན་ཅིང་ཉོན་མོངས་པ་སྣ་
ཚོགས་ཀྱིས་ཟིན་པའི་ཡིད་འདིར་བདེར་གཤེགས་མཐོང་བའང་རྙེད་པ་དཀའ་བར་ཤེས་པར་བྱའོ། །
བདུན་པ་གསུང་གིས་གསང་བ་སྒྲ་བརྙན་དང་འདྲ་བ་ནི་ཇི་ལྟར་སྒྲ་བརྙན་གྱི་ནི་སྒྲ་དེ་གཞན་
ཉན་པ་པོ་རྣམས་ཀྱི་རྣམ་རིག་འཁྲུལ་པའི་དབང་ལས་བྱུང་བ་ཙམ་ཡིན་གྱི་རྒྱུ་བརྗོད་འདོད་ཀྱི་རྣམ་
རྟོག་མེད་ཅིང་བརྗོད་པར་གཟོ་བ་སྟེ་འབད་རྩོལ་ཡང་མེད་ལ་སྒྲའི་ངོ་བོ་བྲག་ལ་སོགས་པའི་ཕྱི་དང་
ནང་གང་ན་ཡང་མི་གནས་པ་ལྟར། དེ་བཞིན་དུ་དེ་བཞིན་གཤེགས་པའི་གསུང་ཡང་གཞན་ཉན་པ་
པོའི་རྣམ་རིག་གི་བྱེད་པའི་དབང་ལས་བྱུང་བས་སྟེ་སྣང་བ་ཙམ་ཡིན་གྱི། རྒྱུ་རྣམ་རྟོག་མེད་ཅིང་གཟོ་
མེད་ལ། ངོ་བོ་སངས་རྒྱས་ཀྱི་ཕྱི་དང་ནང་ན་གནས་པ་མ་ཡིན་ནོ། །ཡང་ན་ཡུལ་དང་ཡུན་ཤེས་པར་
389



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
མ་གྲུབ་པས་ཕྱི་དང་ནང་ན་མི་གནས་པའོ་གསུང་ངོ༌། །
བརྒྱད་པ་སྐུའི་གསང་བའི་ནམ་མཁའ་དང་འདྲ་བ་ནི། ཇི་ལྟར་ནམ་མཁའ་ལ་ཁ་ཅིག་ཏུ་མཐོ་
བ་དང་ཁ་ཅིག་ཏུ་དམའ་བར་མཐོང་ཡང་ནམ་མཁའ་དེ་ནི་དེ་ལྟར་དུ་ཡོད་པ་མིན་ནོ། །ནམ་མཁའ་
ཇི་ལྟ་བུ་ཞེ་ན་མཚན་ཉིད་ཅུང་ཟད་ཀྱང་མེད་ཅིང་དམིགས་བྱེད་ཀྱི་བློ་མེད་པས་སྣང་བ་མེད་པ་དམིགས་
བྱར་མ་གྲུབ་པས་དམིགས་པ་མེད་ཅིང་བདག་རྐྱེན་མ་ཡིན་པས་གང་གི་ཡང་རྟེན་དུ་མེད་པ་ནི་སྤྱི་
རིགས་ནས་སོ། །བྱེ་བྲག་ཏུ་ངོ་བོ་གཟུགས་སུ་མེད་ཅིང་འདི་འདི་ནའོ་ཞེས་ཡུན་བསྟན་དུ་མེད་པས་
ན་མིག་གིས་ལམ་ལས་རབ་ཏུ་འདས་པ་སྟེ་དེ་འདྲ་བ་ཞིག་གོ །དེ་བཞིན་དུ་སངས་རྒྱས་ལའང་འཕོ་
བ་དང་ལྷུམས་སུ་འཇུག་ལ་སོགས་པ་ཐམས་ཅད་དུ་མཐོང་ཡང་སངས་རྒྱས་དེ་ནི་དེ་ལྟར་དུ་ཡོད་པ་
མིན་ནོ། །
དགུ་པ་ཐུགས་རྗེའི་བདག་ཉིད་ས་དང་འདྲ་བ་ནི། ཇི་ལྟར་ས་ལས་སྐྱེ་བའི་དངོས་པོ་ཀུན་དང་
པོར་གོང་ནས་གོང་དུ་འཕེལ་བ་དང་། བར་དུ་དེའི་རྒྱུན་མི་ཉམས་པར་བརྟན་པ་དང་། མཐར་ཡངས་
པ་སྟེ་རྒྱ་ཆེན་པོར་འགྱུར་བ་ལྟར་ཞེས་སྦྲེལ་ལོ། །རྒྱུ་ཅིས་ན་དེ་དང་དེ་བྱའོ། །ཞེས་རྟོག་པ་མེད་པའི་
ས་ལ་བརྟེན་ནས་ནིའོ། །དེ་བཞིན་དུ་འགྲོ་བའི་དགེ་བའི་རྩ་བ་ནི་མ་ལུས་པར་ནི་འཕེལ་པ་དང་བརྟན་
དང་ཡངས་པར་འགྱུར་རོ། །རྒྱུ་ཅིས་ན་རྣམ་རྟོག་མེད་པ་རྫོགས་པའི་སངས་རྒྱས་ཀྱི་ས་ལ་བརྟེན་
ནས་སོ། །འདིར་དཔེ་ཐ་མ་གཉིས་མདོ་དང་གོ་རིམ་མི་མཐུན་པར་བསྟན་པས་དགོས་པ་ནི་གོ་རིམ་
གྱི་སྐབས་སུ་འཆད་པར་འགྱུར་བ་ཉིད་ཡིན་ལ་དགོས་པ་གཞན་དཔྱད་མི་དགོས་སོ། །འོན་ཀྱང་
མདོ་འཆུག་པ་ཡིན་མིན་ཡང་དཔྱད་པར་བྱའོ། །
གཉིས་པ་སླར་ཡང་དཔེ་དོན་ཉིད་གཏན་ལ་དབབ་པ་ནི། སྔར་བསྟན་པ་རྣམས་ནི་མདོ་རྒྱས་
པར་གསུངས་པ་ཉིད་དྲངས་པ་ཡིན་ལ་འདི་མན་ཆད་ནི་དེ་གཏན་ལ་དབབ་པར་འགྲེལ་པ་ལྟ་
བུ་ཡིན་པར་ཤེས་པར་བྱའོ། །དེ་ལ་གསུམ། དཔེ་བསྟན་པའི་དགོས་པ། དཔེ་དོན་མདོར་བསྡུས་ཏེ་
གཏན་ལ་དབབ་པ། དཔེའི་གོ་རིམ་ངེས་པའི་རྒྱུ་མཚན་ནོ། །
དང་པོ་ལ་གསུམ། དགོས་པ་མདོར་བསྟན་པ། གཉིས་སུ་ཕྱེ་སྟེ་རྒྱས་པར་བཤད་པ། དོན་བསྡུ་
བའོ། །དང་པོ་ནི། དཔེ་རྣམ་དགུ་ནི་བསྟན་པ་ཡིན་ཞེས་དྲང་ངོ༌། །དགོས་པ་ནི་འབད་རྩོལ་མེད་
390



ཡེ་ཤེས་རྡོ་རྗེ། ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། པོད་དང་པོ།
བཞིན་དུ་དོན་བྱེད་པ་ནི་མི་འཐད་དོ་སྙམ་པའི་གདུལ་བྱའི་ཐེ་ཙོམ་གཅོད་པའི་ཕྱིར་དུའོ། །ཐེ་ཙོམ་
ཉིད་རྒྱུ་ཅིས་བསྐྱེད་ཅེ་ན་གང་ཟག་འགའ་ཡང་ནི་འབད་རྩོལ་མེད་པར་ཏེ་མེད་བཞིན་དུ་བྱ་བ་བྱེད་
པར་ཚུར་མཐོང་གིས་མཐོང་བ་མེད་པ་དེ་བས་ན་སྟེ་དེ་རྒྱུ་མཚན་དུ་བྱས་ནས་སོ། །འདི་ནི་ནག་ཚོས།
འབད་པ་མེད་པར་འགའ་ཡང་ནི། །བྱ་བ་བྱེད་པ་མ་མཐོང་ཞེས། །ཞེས་པར་བསྒྱུར་བ་ཡིན་ནོ། །
འགྱུར་འདིའི་ལྟར་ན་འགའ་ཞེས་པ་བྱ་བ་ལ་སྦྱར་རོ། །
གཉིས་པ་ནི། བསྟན་པ་ཡིན་ཞེས་དྲང་ངོ༌། །གང་ན་དཔེ་དགུས་བསྟན་པ་དེའི་དགོས་པ་ནིའོ། །
གང་གིས་ན་མདོ་སྡེ་འདི་ཡི་ནི་མིང་སངས་རྒྱས་ཀྱི་ཐམས་ཅད་ཀྱི་ཡུལ་ལ་འཇུག་པ་ཡེ་ཤེས་སྣང་བ་
རྒྱན་ཞེས་པ་སྟེ་ཉིད་ཀྱིས་སོ། །མདོ་ཇི་ལྟ་བུ་ན་དཔེ་དགུ་པོ་འདི་དག་གང་དུ་རྒྱས་པར་རབ་ཏུ་བསྟན་
གྱུར་པའི་འོ། །དེ་ཡང་སངས་རྒྱས་ཐམས་ཅད་ཀྱིས་ཡུལ་ལ་འཇུག་པ་ཞེས་པ་ནི་ཉིང་དགོས་བསྟན་
ལ་ཡེ་ཤེས་སྣང་བ་རྒྱན་ཞེས་པས་ནི་དགོས་པ་བསྟན་པའོ། །དེ་ཡང་ཇི་ལྟར་ན་བརྒྱན་ཞེས་དྲང་
ངོ་། །གང་གིས་ན་འབད་པ་མེད་བཞིན་དུ་དོན་བྱེད་པའི་ཚུལ་འདི་ཐོས་པ་ལས་བྱུང་བའི་ཤེས་པ་
སྟེ་ཡེ་ཤེས་ཀྱི་སྣང་བ་རྒྱ་ཆེན་པོ་འདིས་སོ། །སུ་ལ་ན་བློ་ལྡན་ཞེས་པའོ། །དེ་ནི་དགོས་པ་ཡིན་ལ་
ཉིང་དགོས་ནི། དང་པོར་རྟོགས་པ་དང་ཕྱིས་རང་གིས་ཀྱང་བསྒྲུབ་པའི་ཚུལ་གྱིས་འཇུག་པར་འགྱུར་
ཞེས་དྲང༌། གང་ལ་ན་སངས་རྒྱས་ཀྱི་སྤྱོད་ཡུལ་འབད་རྩོལ་མེད་བཞིན་དུ་གཞན་དོན་བྱེད་པ་ཀུན་
ཏེ་ཐམས་ཅད་ལའོ། །གང་ན་ཡེ་ཤེས་ཀྱི་སྣང་བས་བརྒྱན་པའི་བློ་ལྡན་བྱང་སེམས་རྣམས་སོ། །དུས་
ནི་མྱུར་དུའོ། །
གསུམ་པ་ནི། བེ་དུར་རྱའི་ས་གཞི་ལ་བརྒྱ་བྱིན་གྱི་གཟུགས་བརྙན་ཤར་བ་ལ་སོགས་པའི་དཔེ་
དག་ནི་རྣམ་པར་དགུར་ཕྱེ་སྟེ་དགོས་པ་གཉིས་པོ་དེ་གྲུབ་པའི་དོན་དུ་རྗོད་དོ། །
གཉིས་པ་ལ་གསུམ། མདོར་བསྟན་པ། རྒྱས་པར་བཤད་པ། དོན་བསྡུ་བའོ། །དང་པོ་ནི། དཔེ་
དགུ་བསྟན་པ་དེ་ལ་ནི་དཔེ་དགུ་པོ་དེའི་བསྡུས་པའི་དོན་ནི་འདི་ལྟ་བུ་ཡིན་པར་ངེས་པར་བཟུང་བ་
སྟེ་ཤེས་པར་བྱའོ། །
གཉིས་པ་ལ་གཉིས། གཙོ་བོར་དོན་གྱི་དངོས་པོ་བཤད། སླར་ཡང་དཔེ་དང་སྦྱར་ཏེ་དེ་ཉིད་
བཤད་པའོ། །དང་པོ་ལ་གསུམ། དཔེ་སོ་སོའི་དོན། ཐུན་མོང་གི་དོན། དམ་བཅའི་དོན་དྲིལ་ཏེ་
391



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
བསྟན་པའོ། ། །
དང་པོ་ནི། དཔེ་དགུས་ནི་རིམ་པ་ལྟར་དོན་དགུ་བསྟན་པ་ཡིན་ལ། དོན་དགུ་ནི་འདི་དག་སྟེ་
སྐུའི་སྣང་བ་སྟོན་པ་དང་གདུལ་བྱ་ལ་ཆོས་ལེགས་པར་འདོམས་པའི་གསུང་དང༌། ཤེས་བྱ་ཐམས་
ཅད་ལ་ཁྱབ་པའི་ཐུགས་དང༌། སྐུའི་སྤྲུལ་པ་དང༌། གདུལ་བྱ་ལ་ཡེ་ཤེས་སྤྲོ་བ་དང༌། ཐུགས་གསུང་
སྐུའི་གསང་བ་གསུམ་དང༌། དེ་ཐམས་ཅད་ཀྱི་རྟེན་ཐུགས་རྗེའི་བདག་ཉིད་ཐོབ་པ་སྟེ་དེ་རྣམས་
ཉིད་ཡིན་ནོ། །
གཉིས་པ་ནི། དོན་དགུ་པོ་དེ་དག་ཆོས་ཅན་ལོངས་སྤྱོད་དེ་མཚན་མར་དམིགས་པའམ་འབད་
རྩོལ་གྱི་རྒྱུན་ཀུན་རབ་ཏུ་ཞི་བ་ཡིན་ཏེ། རྣམ་པར་རྟོག་པ་མེད་པའི་ཐུགས་རྗེས་ཅན་ཡིན་པའི་ཕྱིར་
ཏེ་དཔེར་ན་དྲི་མེད་བེ་དུར་ཡ་ལ་བརྒྱ་བྱིན་གྱི་གཟུགས་བརྙན་འཆར་བ་ལ་སོགས་པ་དགུ་པོ་བཞིན་
ནོ༑ །དེ་ཉིད་བཤད་པ་ནི་ལོངས་སྤྱོད་ཞི་བ་ནི་ཆོས་ཅན་གྱི་སྟེང་དུ་དམ་བཅའ་བར་བྱ་བ་སྟེ། རྟོག་
མེད་ཐུགས་ནི་དེ་ཉིད་སྒྲུབ་པའི་གཏན་ཚིགས་སོ་རང་བཞིན་ཏེ་བསྒྲུབ་བྱའི་དོན་ནི་གདུལ་བྱའི་བློ་
ངོར་གྲུབ་པའི་དོན་དུ། མཐུན་དཔེ་ནི་བརྒྱ་བྱིན་གཟུགས་སོགས་དགུ་པོ་ཡིན་ནོ་བསྒྲུབ་བྱའི་དོན་དུ་
ཞེས་བསྒྱུར་རོ་ལེགས་སོ། །
གསུམ་པ་ནི། དཔེ་དགུ་བསྟན་པའི་སྐབས་འདིར་ནི་དཔེ་དགུའི་སྐབས་ཀྱི་དོན་ནི་བསྡུ་ན་འདི་
ཡིན་ཏེ། སྟོན་པ་སངས་རྒྱས་ནི་སྐྱེ་འཆི་སྟེ་སྐྱེ་འགག་དང་བྲལ་བ་ཀུན་སློང་གི་རྣམ་པར་རྟོག་པ་མེད་
ཅིང་འབད་པ་མེད་པར་ཏེ་མེད་བཞིན་དུ་སྐུ་སྟོན་པ་ལ་སོགས་རྣམ་པ་དགུ་ནི་རབ་ཏུ་འཇུག་པའོ་
ཞེས་པའོ། ། །
གཉིས་པ་ལ་གསུམ། དཔེ་རྣམས་ཀྱི་ཐུན་མོང་གི་དོན་མདོར་བསྟན། སོ་སོའི་དོན་དཔེ་དང་སྦྱར་
ཏེ་རྒྱས་པར་བཤད། བསྒྲུབ་བྱ་བཤད་དེ་སྐབས་དོན་བསྡུ་བའོ། །དང་པོ་ནི། བྱེད་པ་པོ་སངས་རྒྱས་
གང་ཞིག་གིས་དུས་སྲིད་པ་ཇི་སྲིད་གནས་པའི་བར་དུ་ཚུལ་འབད་པ་མེད་པར་བྱ་བའི་ངོ་བོ་གཞན་
དོན་བྱེད་པའི་ཚུལ་དེ་རྣལ་འབྱོར་པ་སངས་རྒྱས་རྣམས་ཀྱིས་རིག་ཅིང་རྟོགས་སོ། །འབད་པ་མེད་པ་
ཅི་ལྟ་བུ་ན་བརྒྱ་བྱིན་རྔ་དང་སྤྲིན་བཞིན་དང་ཚངས་ཉིད་རིན་ཆེན་ཡིད་བཞིན་ནོར་རྒྱལ་བཞིན་སྒྲ་
བརྙན་ནམ་མཁའ་ས་བཞིན་ནོ། །
392



ཡེ་ཤེས་རྡོ་རྗེ། ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། པོད་དང་པོ།
གཉིས་པ་ནི། སངས་རྒྱས་ཀྱི་སྐུ་སྟོན་པ་ནི་རིན་ཆེན་གྱི་གཞི་ལ་ལྷ་དབང་གི་གཟུགས་སྣང་བ་
བཞིན་ནོ། །གདུལ་བྱ་ལ་ཆོས་ལེགས་པར་འདོམས་པར་མཛད་པ་ནི་ལྷའི་རྔ་དང་འདྲ་ལ། ཁྱབ་བདག་
གི་མཁྱེན་དང་བརྩེ་ཆེན་སྲིད་རྩེའི་བར་དུ་མཐའ་ཡས་པའི་འགྲོ་ལ་ཁྱབ་པ་སྤྲིན་ཚོགས་བཞིན་ནོ། །
ཟག་མེད་གནས་ཆོས་སྐུ་ལས་མ་བསྐྱེད་པར་སྤྲུལ་པ་རྣམ་པ་དུ་མ་རབ་ཏུ་བསྟན་པ་ནི་ཚངས་པ་
བཞིན་ནོ། །གདུལ་བྱ་ལ་ཡེ་ཤེས་ཀྱི་སྣང་བ་རབ་ཏུ་སྤྲོ་བ་གང་ཡིན་པ་ནི་ཉི་མ་བཞིན་ནོ། །ཐུགས་ནི་
རྣམ་པར་དག་པའི་ཡིད་བཞིན་གྱི་ནོར་བུ་རིན་ཆེན་དང་འདྲ་ལ་རྒྱལ་བ་རྣམས་ཀྱི་གསུང་གི་གསང་
བ་དེ་ནི་ཡི་གེ་སྟེ་བརྗོད་པ་མེད་པ་དཔེར་ན་བྲག་ཆ་སྟེ་སྒྲ་བརྙན་བཞིན་དུའོ། །སྐུ་ནི་ཐམས་ཅད་ལ་
ཁྱབ་པ་དང་གཟུགས་མེད་པ་དང་རྟག་པ་ཉིད་དེ་ནམ་མཁའ་བཞིན་ནོ། །གནས་ཡོངས་སུ་གྱུར་
པ་སངས་རྒྱས་ཀྱི་ས་ཐུགས་རྗེ་ཆེན་པོ་ནི་འགྲོ་བའི་དཀར་པོའི་ཆོས་ཀྱི་རྣམ་སྨིན་རྣམས་མ་ལུས་པ་
རྣམ་པ་ཀུན་ཏུ་གཞིར་གྱུར་པ་སྟེ་ས་བཞིན་ནོ། །
གསུམ་པ་ལ་གཉིས། སྐྱེ་འགག་མེད་པ། འབད་རྩོལ་མེད་པའོ། །དང་པོ་ནི། བེ་དུ་རྩའི་གཞི་
དང་འདྲ་བའི་དགེ་བའི་སེམས་ལ་སངས་རྒྱས་མཐོང་བའི་རྒྱུ་ནི་སེམས་དེ་དག་པ་ལས་ཡིན་ནོ། །དེ་
ཉིད་ཇི་ལྟ་བུ་ན་དག་པའི་དོན་ནི་དད་པའི་དབང་པོ། མ་དད་སོགས་ཀྱིས་མི་བཟློག་པའི་སྒོ་ནས་
རྟས་པ་སྟེ་ནུས་པ་མཐུ་ཅན་དུ་གྱུར་པ་ཉིད་ལ་བྱའོ། །དེས་ན་སངས་རྒྱས་ཀྱི་གཟུགས་ནི་འཇིག་རྟེན་
དུ་རེས་འགའ་སྐྱེ་བ་དང༌། རེས་འགའ་འཇིག་པར་སྣང་སྟེ་གདུལ་བྱའི་རྒྱུད་ལ་དད་སོགས་ཀྱི་དགེ་
བ་རེ་སྐྱེ་བ་དང་རེ་འཇིག་པས་ནའོ། །ཁྱབ་སྟེ་སངས་རྒྱས་མཐོང་བ་ལ་དགེ་སེམས་དག་དགོས་པར་
བསྒྲུབ་མ་ཐག་པ་དེའི་ཕྱིར་རོ། །དེ་ལྟ་ན་སངས་རྒྱས་ལ་སྐྱེ་འཇིག་མངའ་འམ་ཞེ་ན་མིན་ཏེ། ཐུབ་པ་
ནི་ཆོས་ཅན། སྐྱེ་འགག་ལྟར་སྣང་ཡང་དོན་ལ་སྐྱེ་འགག་མེད་དེ་ཆོས་ཀྱི་སྐུ་ཡིན་པ་ཡིས་སོ། །དཔེར་
ན་བརྒྱ་བྱིན་གྱི་གཟུགས་འཆར་ནུབ་ཏུ་གྱུར་ཀྱང་རང་ཉིད་སྐྱེ་འགག་མེད་པ་བཞིན་དུའོ། །
གཉིས་པ་ནི། སྐུ་སྟོན་པ་ལ་སོགས་པའི་མཛད་པ་འཇུག་གོ་ཞེས་དྲང་ངོ༌། །དུས་ནི་སྲིད་པ་ཅི་
སྲིད་གནས་བར་དུའོ། །རྒྱུན་ནི་སྐྱེ་མེད་འགག་མེད་ཆོས་སྐུ་ལ་བརྟེན་ནས་སོ། །ཚུལ་འབད་པ་མེད་
པར་རོ། །སུས་ན་སངས་རྒྱས་ཀྱིས་སོ། །དཔེར་ན་བརྒྱ་བྱིན་འབད་པ་མེད་པར་འཛམ་བུའི་གླིང་དུ་
རང་གཟུགས་སྟོན་པ་དེ་བཞིན་དུ་ནིའོ། །
393



ཇོ་ནང་དཔེ་ཚོགས། །
སྤྱིའི་དེབ་སོ་གཅིག་པ།
གསུམ་པ་ནི། དཔེ་དགུ་པོ་འདི་རྣམས་ཀྱི་བསྡུས་པའི་དོན་བཤད་མ་ཐག་པ་འདི་ཡིན་པར་
ཤེས་པར་བྱའོ། །
གསུམ་པ་ལ་གཉིས། མདོར་བསྟན། རྒྱས་བཤད་དོ། །དང་པོ་ནི། དགོས་པ་དང་དོན་བསྡུ་འབའ་
ཞིག་ཏུ་མ་ཟད་དཔེ་རྣམས་ཀྱི་རིམ་པ་ངེས་པ་ཡང་བརྗོད་པ་ཡིན་ནོ་ཞེས་སྦྲེལ་ལོ། །ཇི་ལྟར་ན་དཔེ་སྔ་
མ་སྔ་མ་རྣམས་ལ་ཡོད་པའི་དོན་དང་ཆོས་མི་མཐུན་པའི་ཆ་རྣམས་དོན་དེའི་འདྲ་ཡུལ་དུ་སྤངས་པའི་
སྒོ་ནས་སོ། །གང་གིས་སྤངས་ན་དཔེ་ཕྱི་མ་ཕྱི་མས་སོ། །
གཉིས་པ་ནི། ཡང་དག་པར་རྫོགས་པའི་སངས་རྒྱས་རྣམས་ནི་སྐུ་སྣང་བའི་ཆ་ནས་བརྒྱ་བྱིན་
གྱིས་གཟུགས་བརྙན་ལྟ་བུ་དེ་ཇི་སྐད་བཤད་པའི་རྒྱུ་མཚན་གྱི་ཕྱིར་རོ། །དེ་ལྟ་ན་སངས་རྒྱས་ཀྱི་
གསུང་མི་བརྗོད་པར་འགྱུར་རོ་ཞེ་ན་མིན་ཏེ་ཕྱོགས་རེ་འདྲ་བ་ཀུན་ལ་ཡོད། ཐམས་ཅད་འདྲ་བ་གང་
ནའང་མེད། ཅེས་པ་ལྟར་སྐུ་སྣང་བའི་ཆ་ནས་དེ་དང་མཚུངས་ཀྱི་གཟུགས་བརྙན་དེ་དང་དབྱངས་
དང་མི་ལྡན་པར་འདྲ་བ་ནི་མིན་ནོ། །ཞེས་པའམ། ཡང་ན་གཟུགས་བརྙན་དེ་དང་འདྲ་བར་དབྱངས་
དང་མི་ལྡན་པ་ནི་མིན་ནོ། །ཞེས་སྦྱར་ཏེ་འོག་མ་རྣམས་སུ་ཡང་ངོ༌། །དེས་ན་གསུང་བརྗོད་པའི་ཆ་
ནས་ལྷའི་རྔ་བཞིན་ནོ། །དེ་ལྟ་ན་འདིས་ཁྱབ་པར་དོན་མི་བྱེད་པར་འགྱུར་ཞེ་ན་མིན་ཏེ་འབད་པ་སོགས་
མེད་བཞིན་དུ་གསུང་བརྗོད་པ་མཚུངས་ཀྱི་རྔ་དེ་དང་ཐམས་ཅད་དུ་སྟེ་ཁྱབ་པར་དོན་བྱེད་ནུས་པ་
མིན་པར་ནི་འདྲ་བ་མིན་ནོ། །དེས་ན་ཁྱབ་པར་དོན་བྱེད་པས་སྤྲིན་ཆེན་དང་མཚུངས་སོ། །དེ་ལྟ་
ན་འདིས་དོན་མེད་པའི་ས་བོན་མི་སྤོང་བར་འགྱུར་རོ། །ཞེ་ན་མིན་ཏེ། ཁྱབ་པར་ཕན་འདོགས་པར་
དེ་དང་མཚུངས་ཀྱི་སྤྲིན་དེ་དང་དོན་མེད་པ་སྟེ་འབྲས་བུ་ངན་པའི་ས་བོན་ཏེ་རྒྱུ་ཉོན་མོངས་སྤོང་བ་
མིན་པའི་ཆ་ནས་འདྲ་བའང་མིན་ནོ། །དེས་ན་དོན་མེད་པའི་ས་བོན་སྤོང་བའི་ཆ་ནས་ཚངས་ཆེན་
བཞིན་ནོ། །དེ་ལྟ་ན་འདིས་གདུལ་བྱའི་རྒྱུད་ཀྱི་ཉོན་མོངས་མངོན་དུ་རྒྱུ་སྤོང་ཡང་གཏན་དུ་སྨིན་པར་
བྱེད་མི་ནུས་པར་འགྱུར་རོ་ཞེ་ན་མིན་ཏེ། འབད་པ་མེད་བཞིན་དུ་སྤྲུལ་པ་སྟོན་པའི་ཆ་ནས་མཚུངས་
ཀྱི་ཚངས་པ་དེ་དང་གདུལ་བྱ་གཏན་དུ་ནི་སྨིན་པར་བྱེད་པ་མིན་པར་འདྲ་བ་མིན་ནོ། །དེས་ན་
གཏན་དུ་སྨིན་པར་བྱེད་པ་ནི་ཉི་མའི་གཟུགས་བཞིན་ནོ། །དེ་ལྟ་ན་འདིས་གཏན་དུ་མུན་པ་འཇོམས་
པ་མིན་པར་འགྱུར་རོ་ཞེ་ན་མིན་ཏེ། མི་རྟོག་བཞིན་དུ་ཡེ་ཤེས་སྤྲོ་བ་སོགས་ཀྱིས་མཚུངས་ཀྱི་ཉི་
394



ཡེ་ཤེས་རྡོ་རྗེ། ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། ། པོད་དང་པོ།
མ་དེ་དང་ཉིན་མཚན་གཏན་དུ་ནི་མུན་པ་འཇོམས་པ་མིན་པར་འདྲ་བ་མིན་ནོ། །དེས་ན་གཏན་དུ་
མུན་པ་འཇོམས་པ་ཡིད་བཞིན་ནོར་བུ་དང་འདྲའོ། །དེ་ལྟ་ན་འདི་རྙེད་དཀའ་བ་མིན་པར་འགྱུར་
རོ་དེ་ནོར་བུ་ནི་ཀླུ་ལ་སོགས་པས་ཀྱང་རྙེད་པས་སོ། །ཞེ་ན་མིན་ཏེ། མི་རྟོག་བཞིན་དུ་འདོད་པའི་
འབྲས་བུ་སྟེར་བ་སོགས་ཀྱིས་མཚུངས་ཀྱི་ནོར་བུ་དེ་དང་འབྱུང་བ་ནི་རྙེད་པར་མི་དཀའ་བ་ཀླུ་ལ་
སོགས་པས་ཀྱང་ཐོབ་པའི་ཆ་ནས་འདྲ་བ་མིན་ནོ། །དཔེ་ནི་རྙེད་པར་དཀའ་བའི་ཆ་ནས་སྒྲ་བརྙན་
བཞིན་ནོ། །དེ་ཡང་སྒྲ་བརྙན་ནི་ཕྱི་དང་ནང་ན་མི་གནས་པས་སོ། །དེ་ལྟ་ན་འདི་རྐྱེན་ལས་སྐྱེས་
པར་འགྱུར་རོ་ཞེ་ན་མིན་ཏེ་བརྗོད་འདོད་ཀྱི་འབད་རྩོལ་སོགས་མེད་ཀྱང་གདུལ་བྱ་ལ་སྒྲའི་རྣམ་
རིག་སྣང་བས་མཚུངས་ཀྱི་སྒྲ་བརྙན་དེ་དང་རྐྱེན་ལས་ནི་འབྱུང་བའི་ཆ་ནས་འདྲ་བའང་མིན་ནོ། །
དེས་ན་རྐྱེན་ལས་མ་སྐྱེས་པ་ནམ་མཁའ་དང་འདྲའོ། །དེ་ལྟ་ན་འདི་དགེ་བའི་གཞི་མིན་པར་འགྱུར་
རོ་ཞེ་ན་མིན་ཏེ། འཕོ་འགྱུར་གང་ཡང་མེད་བཞིན་དུ་དེ་དང་དེར་མཐོང་བས་མཚུངས་ཀྱང་ནམ་
མཁའ་དེ་དང་དགེ་བའི་གཞི་མིན་པའི་ཆ་ནས་འདྲ་བའང་མིན་ནོ། །དེས་ན་དགེ་བའི་གཞི་བྱེད་པའི་
ཆ་ནས་སའི་དཀྱིལ་འཁོར་དག་དང་འདྲའོ། །དེའི་རྒྱུ་མཚན་ཡང་འགྲོ་བ་ཡི་རྒྱུད་ཀྱི་འཇིག་རྟེན་དང་
འཇིག་རྟེན་ལས་འདས་པའི་ཕུན་སུམ་ཚོགས་པ་མ་ལུས་པ་དེ་རྣམས་གནས་པ་སྟེ་རྟེན་པའམ་འབྱུང་
བའི་རྒྱུ་ཡིན་པའི་ཕྱིར་ནའོ། །དེ་ཡང་འཇིག་རྟེན་པའི་ཕུན་ཚོགས་ནི་ཁམས་གསུམ་གྱི་བདེ་བ་ཡིན་
ལ༑ འདས་པའི་ཕུན་ཚོགས་ནི་བྱང་ཆུབ་གསུམ་མོ། །དེ་དག་སངས་རྒྱས་ལ་བརྟེན་ནས་འབྱུང་བར་
ཡང་སངས་རྒྱས་ཀྱི་བྱང་ཆུབ་ལ་བརྟེན་ནས་རྒྱུ་འཇིག་རྟེན་འདས་པའི་ལམ་ཐམས་ཅད་འབྱུང་བའི་
ཕྱིར་དང༌། དགེ་བའི་ལས་ལམ་བཅུ་དང་། བསམ་གཏན་བཞི་དང་ཚད་མེད་པ་བཞི་དང་གཟུགས་
མེད་པའི་སྙོམས་པར་འཇུག་པ་སོགས་འཇིག་རྟེན་པའི་དགེ་བ་ཐམས་ཅད་འབྱུང་བའི་ཕྱིར་གྲུབ་བོ། །
དཔེ་ཐ་མ་ལ་ཆོས་མི་མཐུན་མ་སྤངས་པ་ནི་མདོ་ལས་དཔེ་དགུ་ལས་ལྷག་པ་མ་བཀོད་པས་དོན་
མེད་པའི་ཕྱིར་རོ། །
ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད་ལས། ལེའུ་
བཞི་པའི་བཤད་པ་རྫོགས་སོ།། །།
གསུམ་པ་རིགས་ལ་མོས་པའི་ཕན་ཡོན་ལ་གཉིས། མདོར་བསྟན་པ་དང་། རྒྱས་པར་བཤད་
395



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
པའོ། །དང་པོ་ལ་གཉིས། གང་ལ་མོས་པར་བྱ་བའི་ཡུལ། དེ་ལ་མོས་པའི་ཕན་ཡོན་དངོས་སོ། །
དང་པོ་ནི། དབྱིངས་དེ་ཉིད་རང་བཞིན་གྱིས་དག་ཀྱང་གློ་བུར་གྱི་དྲི་མས་མ་དག་པའི་གནས་
སྐབས་སངས་རྒྱས་ཀྱི་ཁམས་དང་། དེ་ཉིད་ངོ་བོ་མི་འགྱུར་ཡང་གློ་བུར་གྱི་དྲི་མ་མ་ལུས་པ་ལས་གྲོལ་
ཏེ་དག་པ་གཉིས་ལྡན་གྱི་གནས་སྐབས་སངས་རྒྱས་ཀྱི་བྱང་ཆུབ་དང་། བྱང་ཆུབ་དེ་ཉིད་ལ་དབྱེར་
མེད་དུ་ལྡན་པའི་བྲལ་བ་དང་རྣམ་སྨིན་གྱི་འབྲས་བུ་སྟེ་སངས་རྒྱས་ཀྱི་ཡོན་ཏན་དང་། ཡོན་ཏན་གྱི་
ནུས་པས་ལྷུན་གྱིས་གྲུབ་པ་དང་རྒྱུན་མི་འཆད་པར་འཁོར་བ་ཅི་སྲིད་དུ་སེམས་ཅན་གྱི་དོན་བྱེད་
པའི་འཕྲིན་ལས་ཏེ། བཞི་པོ་འདི་ནི་ཇི་ལྟ་བ་བཞིན་སེམས་ཅན་གྱི་འདྲེན་པ་སངས་རྒྱས་རྣམས་ཀྱིས་
སྤྱོད་ཡུལ་ཁོ་ན་ཡིན་ཏེ། གཞན་ལྟ་ཞོག་དག་པའི་སེམས་ཅན་ས་བཅུ་པ་རྣམས་ཀྱིས་ཀྱང་ཇི་ལྟ་བ་
བཞིན་བསམ་པར་བྱ་བ་མིན་པའི་ཕྱིར་རོ། །
གཉིས་པ་ལ་གསུམ། ཁྱད་དུ་འཕགས་པའི་ཕན་ཡོན་མདོར་བསྟན། གང་ལས་འཕགས་པའི་
ཡུལ་གྱི་སྒོ་ནས་རྒྱས་པར་བཤད། དེ་ཉིད་དེ་ལས་འཕགས་པའི་རྒྱུ་མཚན་བསྟན་པའོ། །་་་་་་
དང་པོ་ནི། རྒྱལ་བའི་ཡུལ་ཁམས་ལ་སོགས་པ་བཞི་པོ་འདི་ལ་འཆད་པར་འགྱུར་བ་ལྟར་མོས་
པའི་བློ་ལྡན་ནི་རིག་སད་དེ་བྱང་ཆུབ་ཏུ་སེམས་བསྐྱེད་པ་སྐྱེ་བའི་སྒོ་ནས་སངས་རྒྱས་ཀྱི་ཡོན་ཏན་གྱི་
ཚོགས་ཐམས་ཅད་ཀྱི་སྣོད་དུ་འགྱུར་ལ། བསམ་དུ་མེད་པའི་ཡོན་ཏན་གྱི་ཚོགས་དང་མངོན་པར་
དགའ་བའི་མོས་པས་སེམས་ཅན་ཀུན་གྱི་འཆད་པར་འགྱུར་བ་ལྟར་གྱི་བསོད་ནམས་གསུམ་པོ་ཐམས་
ཅད་ཟིལ་གྱིས་གནོན་པར་བྱེད་དོ། །
གཉིས་པ་ནི། གང་ཟག་གང་ཞིག་གིས་འབུལ་བར་བྱེད་ཅེས་དྲང་ངོ༌། །གང་དུ་ན་རྒྱུ་ཕུན་སུམ་
ཚོགས་པ་ནོར་བུ་སྣོད་ཀྱིས་སྤྲས་པའི་གསེར་གྱི་ཞིང་གྲངས་ཕུན་སུམ་ཚོགས་པ་སངས་རྒྱས་ཀྱི་ཞིང་
གི་རྡུལ་སྙེད་ཀྱིས་གྲངས་དང་མཉམ་པ་ནིའོ། །གང་ལ་ན་ཆོས་ཀྱི་རྒྱལ་པོ་སངས་རྒྱས་བཅོམ་ལྡན་
འདས་རྣམས་ལའོ། །དུས་ནི་ལན་གཅིག་ཙམ་མ་ཡིན་པར་ཉིན་རེ་ཞིང་རྟག་ཏུའོ། །བསམ་པ་ནི་
མངོན་པར་མཐོ་བ་ཙམ་ལ་དམིགས་པ་མ་ཡིན་གྱི་བྱང་ཆུབ་དོན་དུ་གཉེར་བའི་བསམ་པས་སོ། །མདོར་
ན་གང་ཟག་འགའ་ཞིག་གིས་ཁྱད་པར་བཞི་ལྡན་གྱི་སྦྱིན་པ་གཏོང་བར་བྱེད་ལ་གང་ཟག་གཞན་པ་
གང་ཞིག་གིས་རྒྱུད་བླ་མའི་མདོ་དང་བསྟན་བཅོས་འདི་ལས་ཚིག་བཞི་པ་ཙམ་ཐོས་ཤིང་ཐོས་ནས་
396



ཡེ་ཤེས་རྡོ་རྗེ། ། ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། པོད་དང་པོ།
ཀྱང་ནི་དེའི་དོན་ལ་མོས་ན། བསོད་ནམས་ཆེས་མང་ཐོབ་པར་འགྱུར་རོ་ཞེས་དྲང་ངོ༌། །གང་ལ་
ལྟོས་ཏེ་ན་གོང་གི་སྦྱིན་པ་ལས་བྱུང་དགེ་བ་དེ་ལས་སོ། །གང་ལ་མོས་པ་འདིའོ། །ཡང་ན་སུས་ན་
གང་ཟག་འདི་ཞེས་སྦྱར་རོ། །དེ་བཞིན་དུ་གང་ཟག་བློ་ལྡན་གང་ཞིག་བསམ་པ་བླ་མེད་བྱང་ཆུབ་
འདོད་པས། དུས་སྐལ་པ་དུ་མའི་བར་དུ་ཡང་ངོ་བོ་ལུས་ངག་ཡིད་ཀྱིས་ལྟུང་བས་མ་གོས་པའི་ཚུལ་
ཁྲིམས་དྲི་མེད་སྦྱོར་བ་འབད་པ་མེད་པར་ངང་གིས་བསྲུང་བར་བྱེད་ལ་གཞན་གང་འདི་ལས་ཚིག་
ཙམ་ཐོས་ཤིང་ཐོས་ནས་ཀྱང་ནི་མོས་ན་འདི། ཚུལ་ཁྲིམས་ལས་བྱུང་དགེ་བ་དེ་ལས་བསོད་ནམས་
ཆེས་མང་ཐོབ་པར་འགྱུར་ཏེ་སྔ་མ་ལྟར་བཤད་དོ། །ཡང་གང་ཟག་གང་ཞིག་འདི་ལ་སྒོམ་པར་བྱེད་
ལ་ཞེས་སྦྲེལ་ལོ། །གང་ན་བསམ་གཏན་ནིའོ། །བསམ་གཏན་ཇི་ལྟ་བུ་ན་ལྷའི་གནས་པ་བསམ་
གཏན་བཞི་དང་ཚངས་པའི་གནས་པ་ཚད་མེད་བཞི་སྟེ་དེའི་ཡང་རབ་ཀྱི་མཐར་སོན་པ་ནི་བསམ་
གཏན་བཞི་པ་དང་སྙིང་རྗེའི་ཚད་མེད་པ་ཡིན་ལ། བྱེད་ལས་ནི་གནས་སྐབས་སྲིད་པ་གསུམ་གྱི་སྟེ་
ཁམས་གསུམ་གྱི་ཉོན་མོངས་སོགས་ཀྱི་མི་འཇིལ་བར་བྱེད་པ་མཐར་ཐུག་རྫོགས་པའི་བྱང་ཆུབ་འཕོ་
བ་མེད་པ་སྟེ་ངེས་པར་བསྐྱེད་པའི་ཐབས་སུ་གྱུར་པ་ཞིག་གོ །སློབ་དཔོན་དག་འཕོ་བ་མེད་ཐབས་
སུ་ཀུན་སློང་ལ་སྦྱོར་བར་བྱེད་དོ། །གཞན་གང་ཞེས་པ་ལ་སོགས་པ་ནི་སྔ་མ་ལྟར་དེ་གོ་སླའོ། །
འཕགས་པའི་གནས་པ་རྣམ་ཐར་ནི་ཤེས་རབ་ཁྱད་པར་ཅན་ཡིན་པས་འདིར་མ་སྨོས་ཞེས་སློབ་
དཔོན་དག་གསུང་ངོ༌། ། དེ་ནས་
1:|: གསུམ་པ་ནི་དེ་རྒྱུ་མཚན་གང་གི་ཕྱིར་ན་ཁམས་དང་བྱང་ཆུབ་ལ་སོགས་པ་རྟོགས་པའི་ཤེས་
རབ་འདི་ཆོས་ཅན་བསོད་ནམས་གསུམ་ལས་མཆོག་ཉིད་ཡིན་ཏེ། སྦྱིན་པས་ནི་འབྲས་བུའི་གཙོ་བོ་
ལོངས་སྤྱོད་དག་ནི་སྒྲུབ་པར་བྱེད་ཅིང་ཚུལ་ཁྲིམས་ཀྱིས་ནི་མཐོ་རིས་ཀྱི་གོ་འཕང་ཙམ་བསྐྱེད་ལ་
བསམ་གཏན་དང་ཚད་མེད་པ་རྣམས་བསྒོམ་པས་ཉོན་མོངས་པ་མངོན་དུ་རྒྱུ་ཙམ་སྤོང་བར་བྱེད་ལ་
ཁྱོད་ཀྱིས་ཉོན་མོངས་པ་དང་ཤེས་བྱའི་སྒྲིབ་པ་ཀུན་ཏེ་ཐམས་ཅད་སྤོངས་བར་བྱེད་པ་དེའི་ཕྱིར་རོ། །
དེ་ནི་གྲུབ་ཟིན་སྒྲུབ་པ་མིན་ནམ་དེ་ལས་ཅིར་འགྱུར་ཞེ་ན། དེ་གྲུབ་པས་ཐོས་པ་ཁྱད་པར་དུ་འཕགས་
པར་གྲུབ་སྟེ་ཤེས་རབ་དེའི་ཐུན་མོང་མ་ཡིན་པའི་རྒྱུ་ནི་ཁམས་སོགས་འདི་ཐོས་པ་དེ་ཡིན་པས་སོ། །
1:གཉིས་པ་རྒྱས་བཤད་ལ་གཉིས། འབྲས་བུ་བྱང་ཆུབ་གྲུབ་པའི་དང༌། རྒྱུ་བསོད་ནམས་འཕེལ་
397



ཇོ་ནང་དཔེ་ཚོགས།
པ
ལ་
སྤྱིའི་དེབ་སོ་གཅིག་པ།
བའི་ཕན་ཡོན་ནོ། །དང་པོ་ནི། ཐོབ་པའི་སྐལ་བ་དང་ལྡན་པར་འགྱུར་རོ་ཞེས་དྲང་ངོ༌། །གང་ན་དེ་
བཞིན་གཤེགས་པ་ཡི་གོ་འཕང་ངོ༌། །དུས་ནི་མྱུར་དུའོ། །རྒྱུ་ནི་མོས་པ་ལ་བརྟེན་ནས་སོ། །སུས་
མོས་ན་བློ་ལྡན་གྱིས་སོ། །གང་ལ་མོས་ན་རྒྱལ་བ་ཡི་ནི་མཁྱེན་པའི་ཡུལ་རྣམ་བཞི་ཇི་སྐད་བརྗོད་པ་
འདི་ལའོ། །བཞི་གང་ཞེ་སེམས་ཅན་ཐམས་ཅད་ལ་རང་བཞིན་དུ་གནས་པའི་ཁམས་དང་ཁམས་དེ་
ནི་དག་པ་གཉིས་ལྡན་དུ་གནས་ཡོངས་སུ་གྱུར་པ་བྱང་ཆུབ་དང་བྱང་ཆུབ་དེའི་ཡོན་ཏན་སྟོབས་སོགས་
དང་མི་འཇིགས་པ་ལ་སོགས་པ་རྣམས་དང་། ཡོན་ཏན་གྱི་ནུས་པས་གདུལ་བྱའི་དོན་སྒྲུབ་པ་འཕྲིན་
ལས་ཏེ་དེ་རྣམས་སོ། །ཇི་ལྟར་དུ་མོས་ན་རང་ལ་བྱང་ཆུབ་ཀྱི་རྒྱུ་ཁམས་ཡོད་པར་དང༌། དེ་དྲི་མ་སེལ་
ཏེ་བྱང་ཆུབ་ཐོབ་པར་ནུས་པ་ཉིད་དུ་དང་། ཐོབ་པའི་བྱང་ཆུབ་ལ་རང་དོན་སྟོབས་སོགས་དང་གཞན་
དོན་འཕྲིན་ལས་ཀྱི་ཡོན་ཏན་དང་ལྡན་པར་རུའོ། །
གཉིས་པ་ལ་གཉིས། བསམ་པ་སེམས་བསྐྱེད་སྐྱེ་བ། སྦྱོར་བ་ཕར་ཕྱིན་འགྲུབ་པའོ། །དང་པོ་ནི།
རང་རྒྱུད་ལ་རྟག་ཏུ་ཉེ་བར་གནས་པར་འགྱུར་རོ་ཞེས་དྲང་ངོ༌། །གང་ལ་ན་མོས་པ་དང་ལྡན་པའི་
གང་ཟག་དེ་དག་ལའོ། །གང་ན་བྱང་ཆུབ་སེམས་ནིའོ། །དེ་ཇི་ལྟ་བུ་ན་འདུན་པ་སྟེ་དད་པ་དང་དགེ་
བ་ལ་སྤྲོ་བའི་བརྩོན་འགྲུས་དང་དགེ་བའི་དམིགས་པ་མི་བརྗེད་པའི་དྲན་པ་དང༌། རྩེ་གཅིག་པའི་
བསམ་གཏན་ཏེ་ཏིང་ངེ་འཛིན་དང་རབ་ཏུ་འབྱེད་པའི་ཤེས་རབ་སྟེ་དབང་པོ་ལྔ་དང་ཕར་ཕྱིན་དྲུག་
ལ་སོགས་པའི་ཡོན་ཏན་གྱི་སྣོད་དུ་གྱུར་པ་ཞིག་གོ །རྒྱུ་ནི་མོས་པའི་ཕྱིར་ཏེ་དེའི་དབང་གིས་སོ་ཡུལ་
གང་ལ་མོས་ན་བསམ་གྱིས་མི་ཁྱབ་པའི་ཡུལ་བཞི་པོ་དེ་དག་ལའོ། །བློའི་རྣམ་པ་ཇི་ལྟ་བུས་མོས་
ན་འདི་དག་ལས་ཁམས་ནི་ཡོད་པ་དང་བྱང་ཆུབ་ནི་བདག་འདྲས་ཐོབ་པར་ནུས་པ་དང་དེ་ཐོབ་པ་
ལ་སྟོབས་སོགས་འདི་འདྲའི་ཡོན་ཏན་དང་ལྡན་ནོ་ཞེས་རབ་ཏུ་དད་པའི་སྒོ་ནས་སོ། །་
གཉིས་པ་ལ་བཞི། ཕར་ཕྱིན་དང་པོ་ལྔ་དག་རྫོགས་སུ་འགྲུབ་པར་མདོར་བསྟན། དེ་དག་བཤད་
དེ་གསུམ་དུ་རིགས་བསྡུ། སྒྲིབ་པ་ངོས་བཟུང་སྟེ་ཤེས་རབ་མཆོག་ཏུ་བསྟན། དེས་ན་སྐབས་དོན་
གྲུབ་པའོ། །
དང་པོ་ནི། བྱང་ཆུབ་ཀྱི་སེམས་དེ་ནི་རྟག་ཏུ་རྒྱུད་ལ་ཉེ་བར་གནས་པའི་དབང་གིས་རྒྱལ་བའི་
སྲས་པོ་དེ་ནི་བྱང་ཆུབ་ལས་ཕྱིར་མི་ལྡོག་པར་གྱུར་ལ། དེར་མ་ཟད་བསོད་ནམས་ཕ་རོལ་ཕྱིན་པ་ལྔ་
398



ཡེ་ཤེས་རྡོ་རྗེ། ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། པོད་དང་པོ།
པོ་ཡོངས་སུ་རྫོགས་པ་དང་ཡོངས་སུ་དག་པ་ཉིད་དུ་འགྱུར་རོ། །
གཉིས་པ་ནི། རྫོགས་པ་དང་དག་པའི་དོན་གང་ཡིན་ཞེ་ན། སྦྱིན་པ་ནས་བསམ་གཏན་གྱི་བར་
བསོད་ནམས་ཀྱི་ཕ་རོལ་ཏུ་ཕྱིན་པ་ལྔ་པོ་དེ་ལ་སྦྱིན་པ་པོ་དང་ལེན་པ་པོ་དང་སྦྱིན་བྱ་ལ་སོགས་པའི་
དཀྱིལ་འཁོར་རྣམ་པ་གསུམ་དུ་རྟོག་པ་མེད་པའི་སྒོ་ནས་ནི་ཕར་ཕྱིན་དེ་རྫོགས་པ་ཞེས་བྱ་སྟེ་བྱང་
ཆུབ་ཀྱི་རྒྱུ་ཚོགས་སུ་འགྱུར་བས་སོ། །ལྔ་པོ་དེའི་མི་མཐུན་ཕྱོགས་སེར་སྣ་སོགས་སྤངས་པའི་ཕྱིར་ན་
ལྔ་པོ་དེ་ལ་ཡོངས་སུ་དག་པ་ཞེས་བྱའོ། །ལྔ་པོ་དེ་ཡང་རིགས་བསྡུ་ན་བསོད་ནམས་གསུམ་དུ་འགྱུར་
ཏེ་དེ་ཡང་སྦྱིན་པ་ལས་བྱུང་བའི་བསོད་ནམས་ནི་ལྔའི་ནང་ན་སྦྱིན་པ་སྟེ་དེ་བཞིན་དུ་ཚུལ་ཁྲིམས་
ལས་བྱུང་བའི་བསོད་ནམས་ནི་ཚུལ་ཁྲིམས་ཡིན་ནོ། །ལྔ་པོའི་ནང་ནས་བཟོད་པ་དང་བསམ་གཏན་
གཉིས་པོ་དག་ནི་སྒོམ་པ་ལས་བྱུང་བའི་བསོད་ནམས་ཏེ་ཆོས་ལ་ངེས་པར་སེམས་པ་དང་ཏིང་ངེ་
འཛིན་ཡིན་པས་སོ། །བརྩོན་འགྲུས་ནི་བསོད་ནམས་གསུམ་ཆར་ཀྱིས་འཁོར་དུ་ཀུན་ཏུ་འཕྲོ་བ་སྟེ་
གསུམ་ཆར་གྱི་གྲོགས་ཡིན་པས་སོ། །
གསུམ་པ་ནི། སྦྱིན་སོགས་རྣམས་ལ་ཉོན་མོངས་ཅན་མིན་པའི་འཁོར་གསུམ་དུ་རྣམ་པར་རྟོག་
པ་སྟེ་དངོས་པོར་མཚན་མར་འཛིན་པ་གང་ཡིན་པ་དེ་ནི་ཤེས་བྱའི་སྒྲིབ་པར་འདོད་དེ་ཉོན་མོངས་
ཅན་མིན་ཡང་ཀུན་མཁྱེན་ལ་སྒྲིབ་པས་སོ། །ལོངས་སྤྱོད་སོགས་ལ་ཆགས་པའི་སེར་སྣ་དང་འཆལ་
བའི་ཚུལ་ཁྲིམས་དང་ཁོང་ཁྲོ་དང་ལེ་ལོ་དང་འདོད་པའི་རྣམ་གཡེང་དང་འཇིག་ཚོགས་ལ་ལྟ་བ་ལ་
སོགས་པའི་ཤེས་རབ་འཆལ་པ་ལ་སོགས་པའི་རྣམ་རྟོག་གང་ཡིན་པ་དེ་ནི་ཉོན་མོངས་པའི་སྒྲིབ་
པར་འདོད་དེ་ཉོན་མོངས་ཅན་ཡིན་པས་སེམས་རབ་ཏུ་མ་ཞི་བར་བྱེད་པའི་ཕྱིར་དང་ཐར་པ་ལ་སྒྲིབ་
པས་སོ། །དེ་ཡང་ལེ་ལོ་དང་ཤེས་རབ་འཆལ་པ་ནི་གཏུ་མིག་ཡིན་ལ་ཚུལ་ཁྲིམས་འཆལ་དང་རྣམ་
གཡེང་ནི་དུག་གསུམ་ག་ཅི་རིགས་པར་བལྟའོ། །དེས་ན་ཁམས་ཀྱི་གནས་ལུགས་གང་ཟག་དང་
ཆོས་ཀྱི་བདག་མེད་པར་རྟོགས་པའི་ཤེས་རབ་ནི་ཆོས་ཅན། དེས་མ་ཟིན་པའི་བསོད་ནམས་གསུམ་
པོ་ལས་མཆོག་ཡིན་ཏེ་ཤེས་རབ་ལས་གཞན་སྒྲིབ་གཉིས་འདི་དག་གི་ཡང་རྒྱུ་སྟེ་གཉེན་པོ་གཞན་
གང་ཡང་མེད་པ་དེའི་ཕྱིར་རོ། །
བཞི་པ་ནི། ཁམས་ཐོས་པ་གང་ཡིན་པ་དེ་ནི་བསོད་ནམས་གསུམ་ལས་མཆོག་ཏུ་གྲུབ་པ་སྟེ་
399



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
ཤེས་རབ་དེའི་གཞི་སྟེ་རྒྱུའི་གཙོ་བོ་ནི་ཁམས་ལ་སོགས་པ་སྟོན་པའི་ངེས་དོན་གྱི་གསུང་རབ་ཐོས་
པ་དེ་ཡིན་པའི་ཕྱིར་རོ། །རྒྱན་དུ། འདི་ན་དང་པོ་ཐོས་ལ་བརྟེན་ནས་ཡིད་ལ་བྱེད་པ་འབྱུང་ཞེས་བྱ་
བ་ལ་སོགས་པ་གསུངས་པ་ལྟར་རོ། །
ད་ནི་མདོ་ལས་གསུངས་པའི་ཕན་ཡོན་འགའ་ཞིག་བརྗོད་པར་བྱ་སྟེ། དེ་ལ་གཉིས། སྤྱིར་དྲང་
དོན་གྱི་མདོ་སྡེ་ལས་ཆོས་སྤྱོད་བྱས་པ་བས་ངེས་དོན་གྱི་མདོ་སྡེ་ལས་བྱས་པ་བསོད་ནམས་ཆེ་བར་
བསྟན་པ། བྱེ་བྲག་ངེས་དོན་གྱི་མདོ་སྡེ་ཐོས་པའི་ཕན་ཡོན་སྣ་ཚོགས་བསྟན་པའོ། །དང་པོ་ནི། དགོངས་
པ་ངེས་པར་འགྲེལ་པའི་མདོ་ལས། དོན་དམ་ཡང་དག་འཕགས་གྱི་གསོལ་པ། བཅོམ་ལྡན་འདས་
ཆོས་རྣམས་ཀྱི་ངོ་བོ་ཉིད་མ་མཆིས་པ་ཉིད་ལ་བརྩམས་རང་བཞིན་གྱིས་ཡོངས་སུ་མྱ་ངན་ལས་འདས་
པ་ཉིད་ཀྱི་བར་ལ་བརྩམས་ནས། བཅོམ་ལྡན་འདས་ཀྱི་ངེས་པའི་དོན་བསྟན་པ་འདི་རིགས་ཀྱི་
བུའམ་རིགས་ཀྱི་བུ་མོ་གང་གིས་ཐོས་ནས་མོས་པར་བགྱིད་པ་དང་ཡི་གེར་འདིར་རྩོལ་བ་དང་ཡི་
གེར་བྲིས་ནས་ཀྱང་འཆང་བ་དང་ཀློག་པ་དང་མཆོད་པ་དང་ཡང་དག་པར་འགྱེད་པ་དང་ལུང་ནོད་
པ་དང་ཁ་དོན་བགྱིད་པ་དང་སེམས་པ་དང་སྒོམ་པའི་རྣམ་པར་སྦྱོར་བར་བགྱིད་པ་དེ་བསོད་ནམས་
ཅི་ཙམ་ཞིག་བསྐྱེད་པར་འགྱུར་བ་ལགས། དེ་སྐད་ཅེས་གསོལ་པ་དང༌། དེས་དེ་ལ་བཀའ་སྩལ་
པ༑ དོན་དམ་ཡང་དག་འཕགས་རིགས་ཀྱི་བུའམ་རིགས་ཀྱི་བུ་མོ་དེ་ནི་བསོད་ནམས་དཔག་ཏུ་མེད་
གྲངས་མེད་པ་བསྐྱེད་དེ་དེའི་དཔེ་བྱ་བར་སླ་བ་མ་ཡིན་མོད་ཀྱི། འོན་ཀྱང་མདོར་བསྡུས་ཏེ་དེ་ཁྱོད་
ལ་བཤད་པར་བྱའོ། །དོན་དམ་ཡང་དག་འཕགས་འདི་ལྟ་སྟེ་དཔེར་ན་སེན་མོའི་རྩེ་མོ་ལ་གནས་
པའི་སའི་རྡུལ་གང་ཡིན་པ་དེ་དག་ནི་ས་ལ་གནས་པའི་སའི་རྡུལ་རྣམས་དང་བསྐྲུན་ན་བརྒྱའི་ཆར་
ཡང་ཉེ་བར་མི་འགྲོ་ཞིང་སྟོང་གི་ཆ་དང་འབུམ་གྱི་ཆ་དང་གྲངས་ཀྱི་ཆ་དང་བགྲང་བ་དང་དཔེ་དང་
རྒྱུར་ཡང་ཉེ་བར་མི་འགྲོའོ། །བ་ལང་གི་རྗེས་ཀྱི་ཆུ་ནི་རྒྱ་མཚོ་ཆེན་པོ་བཞིའི་ཆུ་དང་བསྐྲུན་ན་སྔ་མ་
བཞིན་ནོ། །དོན་དམ་ཡང་དག་འཕགས་དེ་བཞིན་དུ་ངས་དྲང་བའི་དོན་གྱིས་མདོ་སྡེ་ལ་མོས་པ་ནས་
སྒོམ་པའི་བར་གྱི་བསོད་ནམས་གང་བཤད་པ་དེ་ནི། ངེས་པའི་དོན་བསྟན་པ་ལ་མོས་པ་ནས་སྒོམ་
པའི་བར་ལས་གྲུབ་པའི་བསོད་ནམས་ཀྱི་བརྒྱའི་ཆར་ནས་རྒྱུའི་བར་དུ་ཡང་ཉེ་བར་མི་འགྲོའོ་ཞེས་
པ་ལ་སོགས་པ་གསུངས་སོ། །
400



ཡེ་ཤེས་རྡོ་རྗེ། ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། པོད་དང་པོ།
གཉིས་པ་ལ་གཉིས། རྒྱུ་རིགས་ལ་མོས་པའི་དང་། འབྲས་བུ་བྱང་ཆུབ་ལ་མོས་པའི་ཕན་ཡོན་ནོ། །
དང་པོ་ལ་ལྔ། གནས་སྐབས་བདེ་འབྲས་ཐོབ་པ། ངན་པའི་ལས་འབྲས་ཆུང་ངུར་འགྱུར་པ། སངས་
རྒྱས་ཀྱི་བཀའ་དྲིན་འཚོབ་པ། བྱང་ཆུབ་ལ་ཐེ་ཚོམ་མི་ཟ་བ། མཐར་ཐུག་བྱང་ཆུབ་ཐོབ་པའོ། །
དང་པོ་ནི། སེར་མོའི་འཕྲེང་བ་ལ་ཕན་པའི་མདོར། དེ་བཞིན་གཤེགས་པའི་སྙིང་པོ་རྟག་པ་
སེམས་ཅན་ཐམས་ཅད་ལ་ཡོད་པར་ཤེས་པའི་རྒྱུས་འཇིག་རྟེན་ན་བདེ་བའི་མཆོག་རྣམས་དང་ཕུན་
སུམ་ཚོགས་པ་ཇི་སྙེད་ཡོད་པ་ཐམས་ཅད་རྙེད་པར་འགྱུར་རོ། །དེ་བཞིན་གཤེགས་པའི་སྙིང་པོ་རྟག་
པ་ཐོས་པས་སྔོན་བྱུང་བ་དང་ད་ལྟར་དང་མ་འོངས་པ་དང་དུས་གསུམ་དུ་ཡང་ཕུན་སུམ་ཚོགས་པ་
ཐམས་ཅད་དང་མཐོ་རིས་ལྷ་དང་ས་སྟེང་གི་བདེ་བ་ཐམས་ཅད་རྟག་ཏུ་འཐོབ་པར་འགྱུར་རོ་ཞེས་དང་།
དེ་བཞིན་གཤེགས་པའི་སྙིང་པོ་ཐོས་པའི་བསོད་ནམས་ཀྱི་རྒྱུས་འཇིག་རྟེན་ན་ནད་མེད་པ་དང་འཚེ་
བ་མེད་པ་དང་ཚེ་རིང་བ་དང་འགྲོ་བ་ཐམས་ཅད་དགའ་བར་འགྱུར་རོ་ཞེས་སོགས་གསུངས་སོ། །
གཉིས་པ་ནི། མྱང་འདས་མདོར། སེམས་ཅན་ཐམས་ཅད་ལ་དེ་བཞིན་གཤེགས་པའི་སྙིང་པོ་
ཡོད་དོ་ཞེས་སྟོན་པར་བྱེད་པའི་སེམས་ཅན་དེ་དག་ནི་ཡོན་ཏན་དཔག་ཏུ་མེད་པ་དང་ལྡན་པ་སྟེ། དམ་
པའི་ཆོས་འདོད་པའི་རིགས་ཀྱི་བུ་དེ་དག་སྡིག་པའི་ལས་གྲངས་མེད་པ་བྱས་པ་རྣམས་ཀྱང་ཀླད་པ་
ན་བ་དང་རིམས་ཀྱིས་བཏབ་པ་དང་ཟུག་རྔུ་དང་སྐུར་པ་བཏབ་པ་ཙམ་གྱིས་བྱང་བར་འགྱུར་རོ་ཞེས་
གསུངས་སོ། ། །
གསུམ་པ་ནི། རྟོགས་པ་ཆེན་པོ་ཡོངས་སུ་རྒྱས་པར། ང་ནི་འདས་པས་གཤེགས་ཕྱི་ན། །མིའི་ནང་
ན་ལ་ལ་ཞིག །སེམས་ཅན་རྣམ་པ་ཐམས་ཅད་པ། །བདེ་གཤེགས་སྙིང་པོ་ཡོད་ཉིད་ཅེས། །མོས་པ་
རྣམ་དག་བྱེད་ནུས་ན། །སངས་རྒྱས་བཀའ་དྲིན་འཚོབ་པ་ཡིན། །ཞེས་གསུངས་སོ། །
བཞི་པ་ནི། དཔལ་ཕྲེང་གི་མདོར། བཅོམ་ལྡན་འདས་གང་ཞིག་ཉོན་མོངས་པའི་སྦུབས་བྱེ་བ་
སྙེད་མཐའ་དག་གིས་གཡོགས་པའི་དེ་བཞིན་གཤེགས་པའི་སྙིང་པོ་ལ་དོགས་པ་མ་མཆིས་པ་དེ་ནི་
ཉོན་མོངས་པ་བྱེ་བ་མཐའ་དག་གི་སྦུབས་ལས་གྲོལ་བ་དེ་བཞིན་གཤེགས་པའི་ཆོས་ཀྱི་སྐུ་ལ་ཡང་
དོགས་པ་མ་མཆིས་པ་ལགས་སོ་ཞེས་གསུངས་ཏེ་དོགས་པ་ནི་ཐེ་ཚོམ་མོ། །
ལྔ་པ་ནི། སྙིང་པོའི་མདོར། སྔོན་གྱི་དེ་བཞིན་གཤེགས་པ་རྟག་ཏུ་འོད་ཟེར་གཏོང་ཞེས་བྱ་བས་
40i



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
གདན་གཅིག་ལ་འདུག་བཞིན་དུ་སྐལ་པ་ཆེན་པོ་ལྔ་བརྒྱར་དེ་བཞིན་གཤེགས་པའི་སྙིང་པོ་ཆོས་འདི་
དཔེ་འབུམ་ཕྲག་དུ་མས་བསྟན་པ་ན། ཕྱོགས་བཅུ་ཀུན་ཏུ་སངས་རྒྱས་ཀྱི་ཞིང་བཅུའི་རྡུལ་སྙེད་ཀྱི་
ཁམས་སུ་ཡང་ཚོགས་ཆུང་ངུས་གོ་བར་གྱུར་ཅིང་ཐ་ན་དེ་བཞིན་གཤེགས་པའི་སྙིང་པོ་ཞེས་པའི་མིང་
ཐོས་པ་དེ་དག་ཐམས་ཅད་ཀྱང་རིམ་གྱིས་དགེ་བའི་རྩ་བ་ཡོངས་སུ་སྨིན་ནས་སངས་རྒྱས་ཐོབ་པར་
གསུངས་ཤིང་། དེ་བཞིན་དུ། ང་ཡང་སྔོན་ནི་སྤྱད་པ་སྤྱོད་པའི་ཚེ། །བདེ་བར་གཤེགས་པའི་སེང་གེ་རྒྱལ་
མཚན་ལས། །མདོ་སྡེ་འདིའི་མིང་ནི་ཐོས་པར་གྱུར། །གུས་པར་བྱས་ཏེ་ཐོས་ནས་ཐལ་མོ་སྦྱར། །ང་
ནི་ལེགས་པར་བྱས་པའི་ལས་དེ་ཡིས། །བྱང་ཆུབ་དམ་པ་མྱུར་དུ་ཐོབ་པར་འགྱུར། །དེ་བས་བྱང་ཆུབ་
སེམས་དཔའ་མཁས་རྣམས་ཀྱིས། །རྟག་ཏུ་མདོ་མཆོག་འདི་ནི་བཟུང་བར་བྱ། །ཞེས་གསུངས་སོ། །
གཉིས་པ་ལ་གསུམ། མཐོང་བའི་ཆོས་ལ་བདེ་བ་འཕེལ་བ། ཕྱི་མར་ངན་སོང་ལྡོག་པ། མཐར་
ཐུག་བྱང་ཆུབ་ཐོབ་པའོ། །དང་པོ་ནི། སོར་ཕྲེང་གི་མདོར། དེ་བཞིན་གཤེགས་པ་རྟག་པ་གཡུང་དྲུང་
ཐེར་ཟུག་སྟེ་ཡོངས་སུ་མྱ་ངན་འདས་པ་ཡང་འཆི་བ་མེད་པར་ཐོས་པས་ཐམས་ཅད་འབྱོར་ཅིང་ཡུན་
རིང་དུ་སྲ་བ་དང་རྟག་པར་འགྱུར་རོ་ཞེས་དང་། མྱ་ངན་འདས་ཆེན་དུ། དེ་ནས་འཇམ་དཔལ་གཞོན་
ནུར་གྱུར་པས་ཙུན་ད་ལ་སྨྲས་པ། ལེགས་སོ་ལེགས་སོ་རིགས་ཀྱི་བུ་ཁྱོད་ནི་ཤིན་ཏུ་ཚེ་རིང་བར་འགྱུར་
བའི་རྒྱུ་མངོན་དུ་གྱུར་ཏེ། དེ་བཞིན་གཤེགས་པ་རྟག་པའི་ཆོས་ཅན་མི་འགྱུར་མི་འཕོ་བའི་ཆོས་ཅན་
འདུས་མ་བྱས་པའི་ཆོས་ཅན་དུ་རྟོགས་པ་ལེགས་སོ། །ཁྱོད་ཀྱིས་དེ་བཞིན་གཤེགས་པ་ལ་འདུས་
བྱས་ཀྱི་མཚན་ཉིད་དུ་མ་བརྗོད་པ་ལེགས་སོ་ཞེས་གསུངས་སོ། ། ད།
གཉིས་པ་ནི། དེ་ཉིད་ལས། དེ་བཞིན་གཤེགས་པ་རྟག་པའི་ཆོས་ཅན་དུ་ཡིད་ཆེས་ན་གང་ཟག་
དེ་ནི་མེ་ཏོག་ཨུད་དུ་བྷ་ར་ཤིན་ཏུ་དཀོན་པའོ། །ང་མྱ་ངན་ལས་འདས་ནས་གང་གིས་ཐེག་པ་ཆེན་
པོའི་མདོ་སྡེ་ཤིན་ཏུ་ཟབ་མོ་འདི་ཐོས་ནས་དད་པའི་སེམས་སྐྱེས་ན། དེ་ནི་མ་འོངས་པའི་དུས་སུ་
སྐལ་པ་བརྒྱ་སྟོང་གི་བར་དུ་ངན་སོང་དུ་མི་ལྟུང་བར་རིག་པར་བྱའོ། །ཞེས་སོ། །
གསུམ་པ་ནི། དེ་ཉིད་ལས། དེ་བཞིན་གཤེགས་པ་ནི་འདུས་མ་བྱས་པ་སྟེ་གང་ཞིག་དེ་བཞིན་
གཤེགས་པ་ལ་དེ་ལྟ་བུའི་ཚུལ་དུ་བལྟ་ན། མཚན་སུམ་ཅུ་རྩ་གཉིས་དང་ལྡན་ཞིང་མྱུར་དུ་བླ་ན་མེད་
པ་ཡང་དག་པར་རྫོགས་པའི་བྱང་ཆུབ་ཏུ་འཚང་རྒྱའི་ཞེས་དང་། དེ་བཞིན་གཤེགས་པའི་ཡོན་ཏན་
402



ཡེ་ཤེས་རྡོ་རྗེ། ། ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། པོད་དང་པོ།
དང་ཡེ་ཤེས་བསམ་གྱིས་མི་ཁྱབ་པ་བསྟན་པའི་མདོར་ཡང་། བྱང་ཆུབ་སེམས་དཔའ་གང་ལ་ལ་
ཞིག་གིས་བསྐལ་པ་བྱེ་བ་སྟོང་ཕྲག་བརྒྱད་དུ་ཕ་རོལ་ཏུ་ཕྱིན་པ་ལྔ་ལ་སྤྱད་པ་བས་འཇམ་དཔལ་བྱང་
ཆུབ་སེམས་དཔའ་གཞན་ཞིག་དེ་བཞིན་གཤེགས་པ་ནི་རྟག་པའོ་སྙམ་དུ་མོས་པར་བྱེད་ན་འདི་ནི་དེ་
བས་བསོད་ནམས་གྲངས་མེད་པ་བསྐྱེད་དོ་ཞེས་གསུངས་སོ། །གཞན་ཡང་རྔ་བོ་བོ་ཆེའི་མདོ་ལ་
སོགས་པར་དུ་མ་གསུངས་ཏེ་ཡི་གེས་འཇིགས་སོ། །དེས་ན་སྐལ་བ་དང་ལྡན་པ་རྣམས་ཀྱིས་དེ་
བཞིན་གཤེགས་པའི་སྙིང་པོ་རང་བཞིན་གྱིས་རྣམ་པར་དག་ཅིང་སྤྲོས་པའི་མཚན་མ་ཐམས་ཅད་
དང་བྲལ་བ་བསམ་གྱིས་མི་ཁྱབ་པའི་དབྱིངས་ནི་སེམས་ཅན་ཐམས་ཅད་ལ་གདོད་མ་ནས་རང་
བྱུང་དུ་ཡོད་དོ་ཞེས་ཡིད་ཆེས་པར་བྱ་ཞིང་། བླ་ན་མེད་པའི་བྱང་ཆུབ་ཀྱང་འདུས་བྱས་ཀྱི་མཚན་མ་
ཐམས་ཅད་ནུབ་ཅིང་སྤྲོས་པའི་ཆོས་གང་གི་ཡང་མ་གོས་པ་རང་བཞིན་ལྷུན་གྱིས་གྲུབ་པ་འོད་
གསལ་བའི་མཚན་ཉིད་ཅན་ཡིན་ཡང་གཞན་དོན་དུ་ནི་ཡེ་ཤེས་ཀྱི་རོལ་པ་སྣ་ཚོགས་རྒྱུན་ཆད་མེད་
པར་སྟོན་པ་ཡིན་ནོ་ཞེས་མངོན་པར་དད་པར་བྱའོ། །
གསུམ་པ་བསྟན་བཅོས་ཡོངས་སུ་རྫོགས་པའི་བྱ་བ་ལ་བཞི། ཇི་ལྟར་བརྩམས་ཚུལ་ཞར་བྱུང་
དང་བཅས་པ། རྒྱུ་མཚན་དུ་མས་ཆོས་ལ་རང་བཟོ་སྤང་བར་གདམས་པ། དེ་ལྟར་བརྩམས་པའི་
བསོད་ནམས་རང་གཞན་དོན་དུ་བསྔོ་བ། དེ་ཐམས་ཅད་ཀྱི་དོན་ལེགས་པར་བསྡུས་ཏེ་བསྟན་པའོ། །
དང་པོ་ནི། དེ་ལྟར་བཤད་དོ་ཞེས་སྦྲེལ་ལོ། །གང་ན་རྒྱུད་བླ་མའི་བསྟན་བཅོས་འདིའོ། །རྒྱུ་
གང་ལ་བརྟེན་ནས་བཤད་ན་ཡིད་ཆེས་པ་སྟེ་མི་བསླུ་བའི་ལུང་དང༌། འཐད་པ་སྒྲུབ་པའི་རིགས་པ་
ལ་བརྟེན་ནས་སོ། །རྒྱུ་མཚན་དགོས་པ་གང་གི་ཕྱིར་དུ་ན་རྩོམ་པ་པོ་བདག་ཉིད་ཀྱི་འབའ་ཞིག་སྟེ་
དབྱིངས་ཏེ་དྲི་མ་ཕྲ་མོས་ཀྱང་དག་པའི་ཕྱིར་དང་ཁམས་ལ་མོས་པའི་སྒོ་ནས་དགེ་བ་སྟེ་བསོད་
ནམས་ཕུན་སུམ་ཚོགས་པ་དང་ལྡན་པའི་བློ་ཅན་གང་དག་ཡིན་པ་དེ་དག་རྗེས་སུ་བཟུང་བའི་ཕྱིར་
རམ་ཆེད་དུའོ་ཞེས་སོ་གཞན་ལ་སྦྱར་རོ། །འཆི་མེད་མཛོད་ལས། འབའ་ཞིག་ཅེས་པ་ཐར་པའི་རྣམ་
གྲངས་སུ་བཤད་པ་ལྟར་ཡིན་ལ་ཡང་ན་འབའ་ཞིག་སྟེ་ཁོ་ན་ཞེས་འཆད་དོ། །ལུང་ནི་རྩ་འགྲེལ་དུ་
དྲངས་པའི་མདོ་རྣམས་ཡིན་ལ། རིགས་པ་ནི་ཁ་ཅིག་རྣལ་འབྱོར་མངོན་སུམ་དང་སྤྲོས་པ་གཅོད་
པའི་རྗེས་དཔག་ཀྱང་ཤིན་ཏུ་ཕྲ་མོ་ཡོད་ཅེས་གསུངས་སོ། །འོན་ཀྱང་རྒྱལ་ཚབ་ཉིད་ཀྱིས་ནི་རྗེས་
བ0a



ཇོ་ནང་དཔེ་ཚོགས།
་་་་་་
སྤྱིའི་དེབ་སོ་གཅིག་པ།
དཔག་ལ་བརྟེན་ནས་ཡུལ་འཇལ་བ་མེད་མོད་ཀྱི་གདུལ་བྱ་ཡིད་ཆེས་པའི་ཕྱིར་དུ་དེ་ལ་བརྟེན་པར་
གསུངས་པ་ཙམ་ལ་ནི་འགལ་བ་མེད་དོ་ཞེས་སེམས་སོ། །ཚུལ་ཇི་ལྟར་དུ་བཤད་ན་ཇི་ལྟར་ཕྱིའི་
རྐྱེན་སྒྲོན་མ་དང་གློག་དང་ནོར་བུ་དང་ཉི་མ་དང་ཟླ་བ་ལ་བརྟེན་ནས་ནང་གི་རྐྱེན་མིག་དང་ལྡན་པ་
རྣམས་ཀྱིས་གཟུགས་ལ་ལྟ་བ་བཞིན། དེ་བཞིན་དུ་ཐབས་ལ་བརྟེན་ནས་འདི་ནི་རབ་ཏུ་བཤད་ཅེས་
སྦྲེལ་ལོ། །ཐུབ་པ་ཇི་ལྟ་བུ་ན་དོན་དམ་རྒྱ་ཆེན་པོ་དང་ཆོས་དང་སྤོབས་པ་དང་སྐད་མཁྱེན་པ་སྟེ་སོ་
སོ་ཡང་དག་རིག་བཞིའི་འོད་འགྱེད་པར་མཛད་པ་ཞིག་གོ །གང་བཤད་པར་བྱ་བའི་ཆོས་ཇི་ལྟ་བུ་
ཞིག་ཅེ་ན་བཤད་བྱ་གསུང་རབ་དག་གི་མཚན་ཉིད་ནི་ཁྱད་པར་གསུམ་ལྡན་ཏེ། དེ་ཡང་གསུང་གང་
ཞིག་བརྗོད་བྱའི་ཁྱད་པར་ཟབ་པ་དང་རྒྱ་ཆེ་བ་དག་དོན་སྟེ་བརྗོད་བྱར་ལྡན་པ་དང༌། རྗོད་བྱེད་ཀྱི་
ཁྱད་པར་ངག་ཚིག་དྲི་མ་མེད་པའི་ཆོས་དང་ཉེ་བར་འབྲེལ་ཅིང་། བྱེད་ལས་ཀྱི་ཁྱད་པར་ཁམས་
གསུམ་གྱི་ཀུན་ནས་ཉོན་མོངས་པ་སྤོང་བར་བྱེད་ལ་ཞི་བ་མྱ་ངན་ལས་འདས་པའི་ཕན་ཡོན་སྟོན་
ཅིང་ཐོབ་པར་མཛད་པ་གང་ཡིན་པ་དེ་ནི་དྲང་སྲོང་སངས་རྒྱས་ཀྱི་གསུང་ཡིན་ལ། དེ་ལས་བཟློག་
པ་བྱ་རོག་སོ་རྟོག་གི་བསྟན་བཅོས་དང་སེའུ་བཅུ་པའི་ངག་དང་པར་ས་ཀའི་བསྟན་བཅོས་ལྟ་བུ་
རྣམས་ནི་སངས་རྒྱས་ཀྱི་བསྟན་པ་ལས་གཞན་ཡིན་པར་ཤེས་པར་བྱའོ། །དེས་ན་འདིས་ནི་སངས་
རྒྱས་པའི་གསུང་རབ་སྤྱིའི་མཚན་ཉིད་གསུངས་པ་ཡིན་པར་ཤེས་པར་བྱའོ། །གལ་ཏེ་ཡིད་ཆེས་པའི་
ལུང་ནི་བཀའ་ཁོ་ནར་ངེས་སམ་ཞེ་ན་མིན་ཏེ། བཀའ་ཁོ་ནར་མ་ཟད་བསྟན་བཅོས་རྣམ་དག་དེ་ཡང་
དྲང་སྲོང་སངས་རྒྱས་ཀྱི་བཀའ་བཞིན་དུ་སྤྱི་བོས་བླང་བར་རིགས་སོ། །བསྟན་བཅོས་ཇི་ལྟ་བུ་ན་
ངག་གང་ཞིག་རྒྱལ་བས་ཇི་ལྟར་བསྟན་པ་འབའ་ཞིག་སྟེ་ཁོ་ནའི་དབང་དུ་བྱས་ཀྱི་རང་བཟོ་མེད་
པ་དང༌། རྩོམ་པ་པོ་ཕྱིན་ཅི་ལོག་གི་རྣམ་གཡེང་མེད་པའི་ཡིད་ཅན་གྱིས་བཤད་ལ། བྱེད་ལས་ཐར་
པ་ཐོབ་པའི་ལམ་དང་རྗེས་སུ་མཐུན་པ་སྟེ་ཐར་པ་ཐོབ་པའི་ཐབས་སུ་གྱུར་པ་ཞིག་གོ །རྣམ་གཡེང་
མེད་པའི་དོན་ནི་དབུས་མཐའི་ཏིག་ཀར་འཆད་པ་པོ་རྙེད་པ་དང་བཀུར་སྟི་ལ་མི་ལྟོས་པ་ཞེས་
གསུངས་པ་ལྟར་རམ། ཡང་ན་སློབ་དཔོན་དག་མཐའ་གཉིས་ལས་གྲོལ་བའི་ལྟ་བ་ཞེས་འཆད་དོ། །
འདིར་མ་རིག་མདོངས་རྣམས་ཀྱིས་ཀྱང་སྲིན་བུའི་ཡིག་འདྲ་མི་སྟེགས་བསྟན་བཅོས་སུ་འང་། དོན་
ལྡན་ཆོས་ལྡན་ས་གསུམ་ཉོན་མོངས་ཟད་བྱེད་མངོན་འགྱུར་གང་ཡིན་དང༌། །འཇིག་རྟེན་སོ་སོ་
404



ཡེ་ཤེས་རྡོ་རྗེ། ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། པོད་དང་པོ།
ལེགས་བཤད་གང་དེའང་བློ་ལྡན་དྲང་སྲོང་བཞིན་འཛིན་ན། །གསུང་གང་ཟག་མེད་བློ་མངའ་རྣམས་
ཀྱི་ཞལ་ལས་གསུང་པ་སྨོས་ཅི་དགོས། །ཞེས་རྒྱ་དཔེའི་གཞུང་ཁ་ཅིག་ལས་ཀྱང་ཡོད་པར་མངོན་
མོད་ཀྱི། འདི་འཆད་བྱེད་ཀྱི་རང་བཞིན་བསྟན་པ་ཡང་མི་འཐད་ལ་བཤད་བྱའི་རྒྱུ་མཐུན་སྟོན་པར་
མི་འཐད་ཅིང་དོན་བསྡུའི་གྲངས་ངེས་སྟོན་པའི་གཞུང་དང་འགལ་བས་མི་མཁས་པས་འགའ་ཞིག་
གིས་ཕྱིས་བསྣན་པར་མངོན་ནོ་ཞེས་རྔོག་ལོ་ཡབ་སྲས་རྣམས་གསུང་ངོ་། ། དེ་
གཉིས་པ་ལ་གསུམ། བདག་ཉིད་དག་པའི་ཐབས་ལ་གདམས་པ། ཉམས་པའི་རྒྱུ་གང་ཡིན་
བཤད་པ། ཉམས་པའི་འབྲས་བུ་ཉེས་དམིགས་བསྟན་པའོ། །དང་པོ་ལ་གཉིས། འབྲས་བུ་ཆོས་ལ་
རང་བཟོས་སྤང་བ་དང་། རྒྱུ་ཕྱོགས་ཞེན་གྱི་ལྟ་བ་སྤང་བ་ལ་གདམས་པའོ། །་་་་་
དང་པོ་ནི། བདག་ཉིད་ལེགས་པར་འདོད་པ་དག་གིས་དྲང་སྲོང་རྫོགས་པའི་སངས་རྒྱས་རང་
ཉིད་ཀྱིས་ངེས་དོན་དུ་བཞག་པའི་མདོ་སྡེ་སྟེ་གསུང་རབ་གང་ཡིན་པ་དེ་རང་གི་རྟོག་གེ་ངན་པས་
གཞན་དང་གཞན་དུ་དྲངས་ཏེ་དཀྲུག་པར་མི་བྱའོ། །རྒྱུ་མཚན་གང་གི་ཕྱིར་ན་རྒྱལ་བ་རྟོགས་པའི་
སངས་རྒྱས་ལས་ཆེས་མཁས་པའི་གང་ཟག་ནི་འགའ་ཡང་འཇིག་རྟེན་འདི་ནི་ཡོད་པ་མིན་ཏེ་དེའི་
ཕྱིར་རོ། །དེ་ཉིད་ཀྱང་གང་གི་ཕྱིར་ན་ཤེས་བྱ་ཇི་སྙེད་པ་མ་ལུས་པ་དང་དེའི་དེ་ཁོ་ན་ཉིད་མཆོག་ཇི་
ལྟ་བ་ནི་ཚུལ་བཞིན་ཏེ་མ་ནོར་བར་ཀུན་མཁྱེན་སངས་རྒྱས་ཀྱིས་མཁྱེན་གྱི་དེ་ལས་གཞན་སུས་ཀྱང་
མཁྱེན་པ་མིན་ཏེ་དེའི་ཕྱིར་རོ། །གལ་ཏེ་དཀྲུགས་ན་ཉེས་པ་ཅིར་འགྱུར་ན་དེ་ཡང་དམ་ཆོས་ལ་ནི་
གནོད་པ་བྱེད་པར་འགྱུར་ཏེ་ཐུབ་པ་རྫོགས་པའི་སངས་རྒྱས་ཀྱི་དམ་པའི་ཆོས་ཀྱི་ཚུལ་བཤིག་པའི་
ཕྱིར་རོ། །དེའི་ཕྱིར་དྲང་སྲོང་ཉིད་ཀྱིས་ངེས་དོན་བསྟན་པའི་མདོ་དེ་གཞན་དུ་དྲང་མི་བྱ། ཞེས་བསྒྱུར་
སྣང་ངོ༌། །མདོ་ལས། དེས་མ་གསུང་ལ་དེས་གསུང་དང་། །དེས་གསུངས་པ་ལ་མ་གསུང་ཞེས། །སྨྲ་
བ་དེ་དག་གཉིས་ཀ་ཡང་། །ཆོས་ལ་གཞོག་འཕྱས་བྱེད་པར་མཚུངས། །ཞེས་སོ། །
གཉིས་པ་ནི། ཕྱོགས་ཞེན་གྱི་ལྟ་བ་ནི་སེམས་དྲི་མ་ཅན་དུ་བྱེད་པས་དྲི་མ་སྟེ་རང་གི་བློ་དེ་ལ་མི་
སྦྱར་ཞིང་དྲི་མ་ཅན་དུ་མི་བྱ་སྟེ། རྒྱུ་མཚན་ནི་ཕྱོགས་སུ་ཞེན་པའི་ཉོན་མོངས་པས་བློ་རྨོངས་པའི་
བདག་ཉིད་ཅན་རྣམས་ཀྱི་གསུང་བ་པོ་འཕགས་པ་སངས་རྒྱས་ལ་སྐུར་པ་འདེབས་པ་དང༌། དེས་
གསུངས་པའི་ཆོས་ལ་བདུད་ཀྱིས་བྱས་པའོ་ཞེས་སོགས་ཀྱིས་བརྙས་པར་བྱེད་པའི་ཉེས་པ་དེ་ཀུན་
405



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
ཕྱོགས་ཞེན་གྱི་ལྟ་བ་ངན་པས་བྱས་པ་ཡིན་པ་དེས་ནའོ། །དཔེར་ན་གོས་གཙང་མ་དྲི་མ་མེད་པ་ནི་
ཚོན་གྱིས་མདོག་བསྒྱུར་ནུས་ཀྱི་སྣུམ་གྱི་དྲི་མས་གོས་པ་ནི་ཚོན་གྱིས་བསྒྱུར་ནུས་པ་མིན་པ་བཞིན་
ནོ༑ ༑དཔལ་ལྡན་དུས་འཁོར་དུའང་། གང་ཞིག་ཕྱོགས་ཉམས་དེ་ནི་མ་ཉམས་པར་འགྱུར་རོ་ཞེས་
དང་། དེའི་ཕྱིར་རྣལ་འབྱོར་པ་རྣམས་ཀྱིས་ཕྱོགས་སུ་འཛིན་པ་མི་བྱའོ་ཞེས་གསུངས་པ་ལྟར་རོ། །
གཉིས་པ་ནི། དགྲ་བཅོམ་རྫོགས་པའི་སངས་རྒྱས་རྣམས་ཀྱིས་གསུངས་པའི་ཆོས་སྤོང་བར་
བྱེད་དོ་ཞེས་དྲང་ངོ༌། །གང་གིས་ན་རྒྱུ་བཅུ་པོ་དེ་དག་དང་ལྡན་པའི་གང་ཟག་རྣམས་ཀྱིས་སོ། །རྒྱུ་ནི་
ཁ་ཅིག་རང་བཞིན་གྱིས་ལྷན་ཅིག་སྐྱེས་པའི་བློ་ཤེས་རབ་དམན་པའི་ཕྱིར་དང༌། འགའ་ཞིག་ནི་
དཀར་པོ་ལ་མོས་པའི་དད་པ་དང་བྲལ་བའི་ཕྱིར་དང༌། འགའ་ཞིག་ནི་ཕྱིན་ཅི་ལོག་གི་ཆོས་ལ་
མཆོག་ཏུ་རློམ་པའི་ལོག་པའི་ང་རྒྱལ་ལ་བརྟེན་པའི་ཕྱིར་དང་། ཁ་ཅིག་ནི་སྔོན་དམ་པའི་ཆོས་སྤོང་
པའི་ལས་ཀྱིས་བསྒྲིབས་པའི་བདག་ཉིད་ཡིན་པའི་ཕྱིར་དང་། ལ་ལས་ནི་དྲང་དོན་ལ་དེ་ཁོ་ན་ཉིད་
ངེས་དོན་དུ་འཛིན་པའི་ཕྱིར་དང་། ལ་ལ་ནི་རྙེད་པ་ལ་བརྐམ་པ་སྟེ་ཧ་ཅང་ཆགས་པའི་དབང་དུ་གྱུར་
པའི་ཕྱིར་དང༌། ཁ་ཅིག་ནི་ལྟ་བ་ངན་པ་སྣ་ཚོགས་ཀྱི་དབང་དུ་གྱུར་པའི་ཕྱིར་དང་། འགའ་ཞིག་ནི་
དམ་པའི་ཆོས་སུན་འབྱིན་པར་བྱེད་པའི་སྡིག་པའི་གྲོགས་པོ་ལ་བརྟེན་པའི་ཕྱིར་དང་། འགའ་ཞིག་
ནི་དམ་པའི་ཆོས་འཛིན་པར་བྱེད་པའི་ཡང་དག་པའི་དགེ་བའི་བཤེས་གཉེན་རིང་དུ་བསྲིང་བའི་
ཕྱིར་དང་། འགའ་ཞིག་ནི་རང་བཞིན་གྱིས་མོས་པ་དམན་པ་སྟེ་དམན་པ་ལ་མོས་པའི་ཕྱིར་ན་སྤོང་
བར་བྱེད་དོ། །ཡུམ་ལས་བཞི་གསུངས་ཏེ། ཆོས་ཀྱི་ཕོངས་པའི་རྒྱུ་དག་ནི། །བདུད་ཀྱིས་ཐིབས་
ཀྱིས་ནོན་པ་དང༌། །ཟབ་མོའི་ཆོས་ལ་མ་མོས་དང༌། །ཕུང་པོ་ལ་སོགས་མངོན་ཞེན་དང༌། །སྡིག་
པའི་གྲོགས་པོས་ཡོངས་ཟིན་པའོ། །ཞེས་གསུང་ལ། རྒྱན་དུ་དེ་དག་ལ་སྔོན་དགེ་བ་མ་བསགས་པ།
རིགས་མེད་པ། བློ་གྲོས་མ་སྤངས་པས། གྲོགས་པོ་ངན་པ་ཞེས་གསུངས་སོ། ། 1:
གསུམ་པ་ལ་གཉིས། གནས་སྐབས་ངན་འགྲོར་འགྲོ་བ། གཏན་དུ་ཐར་པ་ལ་སྒྲིབ་པའོ། །དང་
པོ་ནི། རིང་དུ་གཟིགས་པའི་མཁས་པ་རྣམས་ཀྱིས་ནི། གཞན་ལྟ་ཞོག་རབ་ཏུ་འབར་བའི་མེ་དང་མི་
བཟད་པའི་སྦྲུལ་གདུག་དང་གཤེད་མ་དང་གནམ་ལྕག་གི་ཐོག་ལའང་ཇི་ལྟར་ཟབ་མོའི་ཆོས་ཉམས་
པ་སྟེ་སྤངས་པ་དེ་བཞིན་དུ་ཤིན་ཏུ་འཇིགས་པར་མི་བྱ་སྟེ་བྱ་མི་དགོས་ཏེ་ཅིའི་ཕྱིར་ན་མེ་སྦྲུལ་དགྲ་
406



ཡེ་ཤེས་རྡོ་རྗེ། ་ ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། པོད་དང་པོ།
དེར་རྡོའི་མེ་སྟེ་ཐོག་རྣམས་ཀྱིས་ནི་ཚེ་འདིར་སྲོག་དང་བྲལ་བ་ཙམ་བྱེད་ཀྱི་རྒྱུ་བཞི་པོ་དེ་ལས་མནར་
མེད་རྣམས་ཀྱི་འགྲོ་བ་ཤིན་ཏུ་འཇིགས་པར་འགྲོ་བར་མི་འགྱུར་ལ་ཆོས་སྤོང་བའི་ལས་ཀྱིས་ནི་
གཏན་དུ་དམྱལ་བར་སྐྱེ་བར་བྱེད་པའི་ཕྱིར་རོ། །དེ་ཡང་ཡུམ་ལས། ཐོས་ནས་བློ་ཆུང་དེ་ཡིས་འདི་
ནི་སྤོང་བྱེད་དེ། །སྤངས་ནས་སྐྱབས་མེད་གྱུར་པ་དེ་ནི་མནར་མེད་འགྲོ། །ཞེས་སོ། ། །
གཉིས་པ་ནི་ཐར་བར་འགྱུར་ཞེས་དྲང་ངོ༌། །གང་ན་གང་ཟག་གང་ཞིག་བྱ་བར་འོས་པ་མིན་པ་
མཚམས་མེད་པ་ལྔ་བྱེད་པའི་མི་དེ་ཡང་ངོ༌། །རྒྱུ་ནི་ཆོས་ཉིད་ཟབ་མོའི་དོན་ངེས་པར་བསམ་ལ་
བརྟེན་ནས་སོ། །དུས་ནི་མྱུར་དུའོ། །གང་ལ་ན་ལས་ཀྱི་སྒྲིབ་པ་དེ་ལས་སོ། །དཀོན་མཆོག་བརྩེགས་
པར། མ་སྐྱེས་དགྲའི་ཕ་ནི་བསད་བྱས་ཤིང་། །དེ་བཞིན་གཤེགས་པ་དགྲོང་བར་བརྩམས་བྱས་ཀྱང་། །
སེམས་གཅིག་གི་ནི་རྣམ་པར་གྲོལ་ལ་ལྟོས། །ཞེས་གསུང་པ་ལྟར་རོ། །ལྔ་གང་ཞེ་ན། ཡུལ་སངས་
རྒྱས་ལ་ངན་སེམས་དང་ལྡན་པར་གྱུར་པའི་སྒོ་ནས་ཁྲག་འབྱིན་པ་དང༌། སྦྱོར་དངོས་རྗེས་གསུམ་
ཚང་བའི་སྒོ་ནས་ཕ་དང་མ་དང་དགྲ་བཅོམ་པ་གསོད་པ་དང་མཆོག་གི་ཚོགས་དགེ་འདུན་སོ་སོར་
འབྱེད་པར་བྱེད་པའི་དབྱེན་ཏེ་ལྔའོ། །དེ་ཡང་འཁོར་ལོའི་འབྱེན་དང་ལས་ཀྱི་དབྱེན་གཉིས་ཏེ། སྟོན་
པ་ལ་འགྲན་འཛུགས་ཏེ་དགེ་འདུན་སྡེ་གཉིས་སུ་འབྱེད་པ་དང་། སྟོན་པའི་མདུན་ལས་གཞན་དུ་
འབྱེད་པའོ། །རྐྱེན་གྱིས་བྱེད་ན་ཡང་ཡང་སྟེ་ལན་གཅིག་མ་ཡིན་པར་སྡིག་གྲོགས་སྟེན་པའི་དབང་
གིས་སོ། །ཡང་ནས་མཚམས་མེད་ལྔ་ཡང་ཡང་བྱེད་པ་ཞེས་པར་འབྲེལ་ལམ་སྙམ་མོ། །གང་གི་ཟླ་
མཚན་ལས་བྱུང་མ། བསྣུན་འགོ་དགྲ་བཅོམ་པ་མིན་ཞེས་སོགས་ཀྱི་སྤྲོས་པ་ནི་ལོགས་སུ་ཤེས་པར་
བྱའོ། །དེ་ལྟར་ན་ཤིན་ཏུ་ལྕི་བ་མཚམས་མེད་པའི་ལས་བྱེད་པ་དག་ཀྱང་གྲོལ་བའི་སྐབས་ཡོད་ཀྱི་
གང་ཟག་གང་ཞིག་ཟབ་ཅིང་རྒྱ་ཆེ་བའི་ཆོས་ལ་ཡིད་ནི་སྟེ་བསམ་པ་ཐག་པ་ནས་སྡང་བ་དེ་ལ་འཁོར་
བ་ལས་ཐར་པའི་སྐབས་ག་ལ་ཡོད་དེ། མེད་དོ། །ཡུམ་ལས་ཀྱང་། དེས་འདི་སྤངས་པས་འདས་པ་
དང་མ་འོངས་པ་དང་ད་ལྟར་བྱུང་བའི་རྣམ་པ་ཐམས་ཅད་མཁྱེན་པ་ཉིད་སྤངས་པར་འགྱུར་རོ་ཞེས་
བྱ་བ་ནས་མཚམས་མེད་པ་ལྔའི་ལས་བྱས་ཤིང་བསགས་པས་ན་ཆོས་ཀྱི་འཕོངས་པའི་གཟུགས་
བརྙན་དུ་ཡང་མི་སྤྱོད་དོ་ཞེས་སོ། །
གསུམ་པ་ནི། ཐོབ་པར་ཤོག་ཅེས་དྲང་ངོ༌། །རྒྱུ་གང་ལས་ན་འབྲས་བུ་དཀོན་མཆོག་གསུམ་



ཇོ་ནང་དཔེ་ཚོགས།
ལ་
སྤྱིའི་དེབ་སོ་གཅིག་པ།
དང་རྒྱུ་རྣམ་པར་བྱ་བའི་ཁམས་དང་རྐྱེན་དྲི་མ་མེད་པའི་བྱང་ཆུབ་དང་ཡོན་ཏན་དང་དེའི་འཕྲིན་
ལས་དེ་དོན་རྣམ་པ་བདུན་དང་གནས་ཏེ་དེ་སྟོན་བྱེད་ཀྱི་ཚིག་རྣམ་པ་བདུན་ཚུལ་བཞིན་ཏེ་མ་ནོར་
བར་བཤད་པ་ལས་བྱམས་མགོན་བདག་གིས་གང་ཐོབ་པའི་དགེ་བ་དེ་ལ་བརྟེན་པ་ནིའོ། །གང་
ཟག་སུ་ན་མཐའ་ཡས་པའི་འགྲོ་བ་འདི་རྣམས་སོ། །ཐོབ་བྱ་གང་ན་གནས་སྐབས་ཀྱི་འབྲས་བུ་བདེ་
བ་ཅན་དུ་སྐྱེས་ཏེ་མཐའ་ཡས་པའི་འོད་མངའ་བ་དྲང་སྲོང་ཚེ་དཔག་ཏུ་མེད་པ་མཐོང་ཞིང་མཐོང་
ནས་ཀྱང་ནི་བདེན་བཞིའི་ཆོས་རྣམས་ལ་དམིགས་པའི་ཤེས་རབ་ཀྱི་མིག་རྡུལ་མེད་ཅིང་དྲི་མ་མེད་
པའི་སྐྱེས་པའམ་རང་རྒྱུད་ལ་ཐོབ་སྟེ། མཐར་ཐུག་གི་འབྲས་བུ་བྱང་ཆུབ་གསུམ་གྱི་མཆོག་སངས་
རྒྱས་དེ་ཐོབ་པར་གྱུར་ཅིག་པའོ། །རྡུལ་མེད་པ་དང་དྲི་མ་མེད་པ་ནི་བཟོད་པ་དང་ཤེས་པ་ལ་འཆད་
པ་ལྟར་རམ། ཡང་ན་མཐོང་སྤང་གི་ཤེས་སྒྲིབ་དང་ཉོན་སྒྲིབ་མེད་པའོ་ཞེས་གསུང་ངོ༌། །དེ་ལྟར་
མངོན་པར་རྟོགས་པའི་རྒྱན་དུ་མཆོད་པར་བརྗོད་ཅིང་བསྟན་བཅོས་རྩོམ་པའི་སྐབས་བསྒྲུབ་པའི་
དགོས་འབྲེལ་རྣམས་བཀོད་ལ་འདིར་བརྩམས་ཚུལ་བསྔོ་བ་དང་བཅོས་ཏེ་མཇུག་ཏུ་བསྟན་པས་
བྱམས་ཆོས་ལྔའི་གོ་རིམ་ཀྱང་གྲུབ་པོ་ཞེས་ཆོས་ཀྱི་རྗེ་ཐམས་ཅད་མཁྱེན་པ་དེའི་ཞལ་སྔ་ནས་
གསུངས་སོ། ། |
བཞི་པ་ནི། བསྟན་བཅོས་འདི་རྒྱུ་གང་ལ་བརྟེན་ནས་བརྗོད་པ་སྟེ་བརྩམས་པ་དང་རྒྱུ་མཚན་
ནམ་དགོས་པ་གང་གི་ཕྱིར་བརྗོད་པ་དང་། ཚུལ་ཇི་ལྟ་བུར་ནི་བརྗོད་པ་དང་བཤད་པར་བྱ་བ་གང་
ཞིག་བརྗོད་པ་དང་བཤད་བྱ་བཀའ་དེའི་རྒྱུ་མཐུན་སྟེ་དེ་དང་རྗེས་སུ་མཐུན་པའི་བསྟན་བཅོས་གང་
ཡིན་པ་དེ་རྣམས་ནི་རིམ་པ་ལྟར། དེ་ལྟར་ཡིད་ཆེས་ཞེས་དང༌། བདག་ཉིད་འབའ་ཞིག་ཞེས་སོགས་
དང། ཇི་ལྟར་སྒྲོན་གློག་ཅེས་སོགས་དང༌། གང་ཞིག་དོན་ལྡན་ཞེས་སོགས་དང་གང་ཞིག་རྒྱལ་བས་
ཞེས་སོགས་ཀྱི་ཚིགས་སུ་བཅད་པ་བཞིས་ལེགས་པར་བསྟན་ཏོ། །སླར་ཡང་གང་ཕྱིར་རྒྱལ་ལས་
ཆོས་མཁས་ཞེས་སོགས་ཀྱི་ཚིགས་སུ་བཅད་པ་གཉིས་ཀྱི་བདག་ཉིད་དག་པའི་ཐབས་བསྟན་ལ། །
བློ་དམན་ཕྱིར་དང་ཞེས་སོགས་ཚིགས་བཅད་གཅིག་གིས་བདག་ཉིད་ཉམས་པའི་རྒྱུ་བསྟན་ནོ། །དེ་
ནས་ཇི་ལྟར་ཟབ་མོ་ཞེས་སོགས་ཚིག་སུ་བཅད་པ་ནི་གཉིས་ཀྱི་ཉམས་པ་ནི་གནས་སྐབས་ཀྱི་འབྲས་
བུ་དང་མཐར་ཐུག་གི་འབྲས་བུ་རྣམ་པ་གཉིས་བསྟན་པ་ཡིན་ནོ། །མདོར་བསྡུས་ན་བསྟན་པ་ཡིན་
408



ཡེ་ཤེས་རྡོ་རྗེ། ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད། པོད་དང་པོ།
ཞེས་སྦྲེལ་ལོ། །གང་ན་ཆོས་བརྗོད་པ་སྟེ་རྒྱུད་བླ་མ་བརྩམས་པའི་འབྲས་བུ་རྣམ་པ་གཉིས་ནིའོ། །
གང་གིས་ན་དཀོན་མཆོག་རྣམ་པར་བྱང་ཁམས་ཞེས་སོགས་ཚིགས་བཅད་ཐ་མ་ཡིས་ནིའོ། །འབྲས་
བུ་གཉིས་གང་ཞེ་ན་འགྲོ་བ་རྣམས་གནས་སྐབས་ཀྱི་འབྲས་བུ་འོད་དཔག་ཏུ་མེད་པའི་འཁོར་གྱི་
དཀྱིལ་འཁོར་དུ་སྐྱེས་ཏེ་མི་སྐྱེ་བའི་ཆོས་ལ་བཟོད་པ་ཐོབ་པ་དང་མཐར་ཐུག་གི་འབྲས་བུ་བླ་ན་མེད་
པའི་བྱང་ཆུབ་ཐོབ་པ་སྟེ་དེ་གཉིས་སོ། །
ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་རྣམ་པར་བཤད་པ་ངེས་དོན་ནོར་བུའི་མཛོད་ལས།
ལེའུ་ལྔ་པའི་བཤད་པ་རྫོགས་སོ།། །།
གསུམ་པ་ཇི་ལྟར་བསྒྱུར་བའི་འགྱུར་བྱང་ནི། དཔལ་གྲོང་ཁྱེར་དཔེ་མེད་ནི་ཁ་ཆེ་བའི་ཡུལ་ཏེ་
དགྲ་བཅོམ་པ་ཉི་མའི་གུང་པ་ཆེན་པོས་ཀླུ་ལས་བསླངས་པའོ། །དེར་མི་ཁྱིམ་འབུམ་ཚོ་སོ་དྲུག་ཡོད་
ཅེས་གྲག་གོ །དེ་ལྟར་ཡང་བུ་ལ་སྤྲིང་བར། མཚོ་ཆེན་ས་གཞིར་གྱུར་འདི་དགྲ་བཅོམ་བྱེ་བའི་ཡུལ། །
ལོགས་སྤྱོད་མིས་གང་དཔེ་མེད་དཔལ་སྒྲོགས་རིག་གནས་འདིར། །ཞེས་གསུངས་པ་ལྟར་རོ། །
མཁས་པ་ཆེན་པོ་བྲམ་ཟེ་རིན་ཆེན་རྡོ་རྗེའི་སྲས་སུ་འཁྲུངས་པའི་དཔོན་པོ་དེ་དུས་ཀྱི་པཎྜི་ཏ་ཁུང་
ཐུབ་བཅུ་དྲུག་ཡོད་པར་གྲགས་པའི་ནང་ན་ཡང་ཁྱད་པར་དུ་མཁས་པ་ཆེན་པོ་པཎྜི་ཊི་མ་ཧ་ཛ་ན་སྟེ་
སྐྱེ་བོ་ཆེན་པོ་ཞེས་པའོ། །དེ་ཉིད་ཀྱི་གསུང་ལས་མཁས་པ་རིན་ཆེན་རྡོ་རྗེའི་རྒྱུད་འཛིན་བྲམ་ཟེའི་
རིགས་གཟུགས་སྟོབས། ཤེས་པ་ཕུན་སུམ་ཚོགས་པ་མ་ཧཱ་ཛ་ནར་གྱུར་ཞེས་གསུངས་སོ། །སྒྱུར་བྱེད་
ཀྱི་ལོ་ཙ་བ་ནི་མངོན་དུ་གྱུར་པ་བཅུ་ལས་བསྙེན་པར་རྫོགས་པས་ཤཱཀྱའི་དགེ་སློང་ཡིན་ལ་མཚན་
དངོས་བློ་ལྡན་ཤེས་རབ་ཞེས་བྱ་བ་རྒྱལ་བས་ལུང་བསྟན་ཅིང་སྐད་གཉིས་སྨྲ་བའི་དབང་པོས་དེས་
པཎྜི་ཏ་དེ་ཉིད་ལ་གཏུགས་ཤིང་གྲོང་ཁྱེར་དཔེ་མེད་དེ་ཉིད་དུ་བསྟན་བཅོས་འདི་རྒྱ་སྐད་ལས་བོད་
སྐད་དུ་བསྒྱུར་བའོ།། ། །
གང་ཞིག་ཐོས་ནས་བློ་གྲོས་རྣམ་འཕེལ་ཞིང་། །
ལེགས་པར་བསམས་ན་ལྟ་ངན་གཡུལ་ལས་རྒྱལ། །
ཚུལ་བཞིན་གོམས་ན་གོ་འཕང་མཆོག་སྩོལ་པའི། །
གསུང་རབ་འདི་ནི་ཐོག་མཐའ་བར་དུ་དགེ ། །
409



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
ས་
ཟབ་ཅིང་རྒྱ་ཆེའི་ནོར་བུའི་དཔལ་འཛིན་ཅིང་། །
ངག་ཚིག་དྲི་མེད་ཡན་ལག་བརྒྱད་ཀྱིས་བལྟམ། །
དམན་པའི་བློ་ཡིས་གཏིང་མཐའི་མ་དཔོག་པས། ། །
པ་དང་གསུང་
གསུང་རབ་འདི་ནི་ཕྱི་ཡི་མཚོ་ཆེན་ཡིན། །
གསུང་རབ་རྒྱ་མཚོའི་དཔལ་ལས་ལེགས་འཁྲུངས་ཤིང་། །
ཡངས་
ཡངས་པའི་བློ་ཅན་བདེ་འབྱུང་གཙུག་ན་མཛེས། །
ལྟ་ངན་གདུང་བ་འཇོམས་བྱེད་འོད་དཀར་ཅན། །
གསུང་རབ་འདི་ནི་མཚན་མོའི་མགོན་པོ་ཡིན། །
བློ་ལྡན་གང་གིས་ཐོས་བསམ་སྒོམ་པ་ཡི། །
བསྒྲུབ་པའི་མཆོད་པས་གང་ཞིག་ལེགས་བསྟེན་ན། །
གང་འདོད་རྟོགས་པའི་འདོད་དགུ་སྩོལ་མཛད་པ། །
གསུང་རབ་འདི་ནི་ཡིད་བཞིན་ནོར་མཆོག་ཡིན། །
མཐར་ལྟ་གཡང་པའི་ལམ་ལ་ཐག་བསྲིང་ཞིང་། །
སྤྲོས་བྲལ་དབུ་མའི་ལམ་མཆོག་ལེགས་བསྟན་ནས། །
ཐར་འདོད་ཐར་པའི་གྲོང་དུ་རབ་སྦྱོར་བ། །
གསུང་རབ་འདི་ནི་འགྲོ་བའི་མིག་བུ་ཡིན། །
དེ་སླད་ཐེག་པ་མཆོག་གི་གཞུང་ལུགས་འདི། །
བློ་དང་བརྩོན་པ་མཁས་མང་བརྒྱ་ཕྲག་གིས། །
བློ་གསལ་སྐྱེ་བོའི་དབུས་སུ་རྣམ་པར་ཕྱེ། །
དེ
དོན་གཉེར་སྐལ་ལྡན་བློ་གྲོས་ཚིམ་པར་མཛད། །
དེ་དག་མཐུ་ཡིས་བདག་ཀྱང་ཟབ་དགུའི་ནོར། །
གང་ཞིག་ཐོས་པ་སླར་ཡང་འགྲོ་ལ་སྤེལ། །
ཉིན་བྱེད་དབང་པོས་འོད་སྟོང་རབ་བཀྱེ་ཡང་། །
།
་
བས་
་
4I0



ཡེ་ཤེས་རྡོ་རྗེ།
པོད་དང་པོ།
ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད།
སྣང་བྱེད་གཞན་དག་བརྩོན་པ་དོར་མ་གྱུར། ། །
ཚུལ་འདི་མདོ་འགྲེལ་མཁས་པའི་གསུང་རབ་བཞིན། །
དཔལ་ལྡན་བླ་མའི་གསུང་སྒྲོས་ལེགས་བཀོད་ཀྱི། །
བདག་གིས་རང་བཟོར་བྱས་པ་ཅུང་ཟད་མེད། ། །
དེ་སླད་འདི་ལ་འཁྲུལ་པ་མེད་པ་སྙམ། །
འོན་ཀྱང་གསུང་རབ་དགོངས་པ་དཔག་དཀའ་ཞིང་། །
བདག་ཀྱང་སྐྱེས་ཐོབ་བློ་གྲོས་དམན་པ་དང་། །
རྒྱ་ཆེར་མ་སྦྱངས་སྦྱངས་པའང་ཡུན་ཐུང་བས། །
གསུང་སྒྲོས་མ་ཟིན་ལོག་པར་བཤད་སྲིད་ན། །
བླ་མ་ལྷར་བཅས་མཁས་རྣམས་བཟོད་པར་རིགས། །
བསྟན་ལ་མཆོད་པའི་ཕྱིར་ཡིན་ཤེས་བྱའི་གནས། །
མི་ཤེས་ཤེས་དང་མ་མཐོང་མཐོང་ངོ་ཞེས། །
པ་ སྨྲ ་འདོད་བསམ་པས་བདག་གིས་འདི་མ་བྱས། །
གང་ཞིག་ཐོས་པས་ཚོགས་གསུམ་ཟིལ་གནོན་པའི། ། །
གཞུང་འདི་བཤད་ལས་གང་ཐོབ་དགེ་བ་རྣམས། །
བ་ལ་དཔལ་ལྡན་བླ་མའི་བསྟན་པ་རྒྱས་ཕྱིར་དང་།
མཐའ་ཡས་འགྲོ་བའི་དོན་ཆེད་ཁོ་ནར་བསྔོ། །ཞེ
བདག་ཅག་དེང་ནས་སྐྱེ་བ་ཐམས་ཅད་དུ། །
ਨਾਮ 17 བྱམས་ཆེན་ཆོས་ཀྱི་བླ་མ་མཉེས་བྱེད་ཅིང་། །
ཟབ་ཅིང་རྒྱ་ཆེ་ཐེག་མཆོག་གཞུང་ལགས་ཀྱི། །
དགོངས་དོན་མ་ནོར་ཚུལ་བཞིན་མངོན་གྱུར་ཤོག ། །
འཇིག་རྟེན་དོན་གཉེར་འཁོར་བའི་བསམ་པ་དང༌། །
རང་དོན་དོན་གཉེར་ཐེག་པ་དམན་པའི་བློ། །
ས་
དེ་
དེ་
མ་
དེ་ལ་
། | ད།



ཇོ་ནང་དཔེ་ཚོགས།
སྤྱིའི་དེབ་སོ་གཅིག་པ།
གང་ཡིན་རྨི་ལམ་དུ་ཡང་མི་འབྱུང་ཞིང་། །
ཐེག་མཆོག་བསམ་པ་རྟག་ཏུ་བརྟན་གྱུར་ཅིག ། །
བསྟན་དང་གཞན་དོན་ཆེད་ཆེར་འཛིན་པའི་བློས། །
འཆད་དང་རྩོད་དང་རྩོམ་དང་སྒྲུབ་པ་ཡིས། ། །
རྒྱལ་བ་སྲས་བཅས་ཐུགས་དགོངས་སྒྲུབ་པ་དང་། །
མཐའ་ཡས་འགྲོ་བའི་དོན་ཆེན་བྱེད་པར་ཤོག ། །
གང་གིས་དྲིན་གྱིས་བློ་དམན་བདག་འདྲས་ཀྱང་། །
ཟབ་ཅིང་རྒྱ་ཆེའི་གཞུང་ལུགས་འབྱེད་ནུས་པའི། །
བློ་གྲོས་སྤོབས་པའི་བཀའ་དྲིན་སྩོལ་མཛད་པ། །
མཚུངས་མེད་བླ་མ་མཆོག་ལ་ཕྱག་འཚལ་ལོ། ། །
ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་རྣམ་པར་བཤད་པའི་ངེས་དོན་ནོར་བུའི་མཛོད་ཅེས་
བྱ་བ་འདི་ནི་ཐེག་པ་མཆོག་གི་གཞུང་ལུགས་མཐའ་དག་ལ་དབང་འབྱོར་ཅིང་། ངུར་སྨྲིག་འཛིན་
པ་ཐམས་ཅད་ཀྱི་གཙུག་རྒྱན་དམ་པ། བྱམས་མགོན་གཉིས་པ་མཁན་ཆེན་དོན་རྨ་སེ་སྟོན་པ་དོན་ཞགས་ཀྱི་
སྨྱུང་གནས་མང་དུ་མཛད་པས་མཚན་དེ་སྐད་དུ་གྲགས་ཞགས་པ་ཆེན་པོའི་གསུང་གི་འོད་ཟེར་གྱིས། བློ་གྲོས་ཀྱི་འཇུག་
པ་ལེགས་པར་སད་ཅིང་། དུས་ཕྱིས་སའི་སྟེང་ན་འགྲན་ཟླ་ཐམས་ཅད་དང་བྲལ་བ། སྙིགས་མའི་
དུས་ཀྱི་ཐམས་ཅད་མཁྱེན་པའི་ཆོས་ཀྱི་རྗེ་རང་བྱུང་སྤྲུལ་བའི་སྐུ་ཆེན་པོའི་བཀའ་དྲིན་གྱིས་སྙིང་པོའི་
དོན་ལ་ངེས་པ་ཅུང་ཟད་རྙེད་པ་ཤཱཀྱའི་དགེ་སློང་རྗེ་ཀརྨ་རོལ་པའི་རྡོ་རྗེ་དང༌། རྗེ་སེ་སྟོན་པ་རིན་ཆེན་བཟང་པོའི་སློབ་མ་ཡུལ་
རབ་སྒང་དུ་བྱུང་པ་མཁས་གྲུབ་འཇམ་དབྱངས་གྲགས་པའི་བླ་མའོ། །) ཡེ་ཤེས་རྡོ་རྗེ་དཔལ་བཟང་པོ་ཞེས་བྱ་བས། ངེས་
དོན་གྱི་མདོ་འགྲེལ་དུ་མ་དང་། སློབ་དཔོན་གོང་མ་རྣམས་ཀྱིས་མཛད་པའི་རྣམ་བཤད་དུ་མ་བསྡུས་
ཏེ༑ དཔལ་ལྡན་བླ་མའི་གསུང་སྒྲོས་ལ་གཞིར་བྱས་ནས་འགྲེལ་པ་ཇི་ལྟ་བར་བཀྲོལ་བ་འདི་རེ་ཞིག་
རྫོགས་སོ།། །།དགེའོ། །བཀྲ་ཤིས་པར་གྱུར་ཅིག ། །
ཐུབ་དབང་བྱམས་པ་ཐོགས་མེད་དབྱིག་གཉེན་བློ་གྲོས་བརྟན། །
གྷ་ཡ་དྷ་ར་རྡོ་རྗེ་རིན་ཆེན་དཔལ། །
i2



ཡེ་ཤེས་རྡོ་རྗེ།།
།
པོད་དང་པོ།
ཐེག་པ་ཆེན་པོ་རྒྱུད་བླ་མའི་བསྟན་བཅོས་ཀྱི་བཤད་པ་ངེས་དོན་ནོར་བུའི་མཛོད།
ས་རྫ་ན་དང་བློ་ལྡན་ཤེས་རབ་དང་། །
ཆོས་ཀྱི་བླ་མ་ཆོས་ཀྱི་ཡེ་ཤེས་དང་། །
ཆོས་ཀྱི་སེང་གེ་སྨྲ་བའི་སེང་གེ་དང༌། །
ཤེས་རབ་བརྩོན་འགྲུས་བླ་མ་དབེན་དགེ་བ། །
ཆོས་དཔལ་རྒྱལ་མཚན་བཀྲ་ཤིས་སེང་གེ་དང་། །
རྩ་བའི་བླ་མ་མཁན་ཆེན་རིན་པོ་ཆེ། །
རྒྱུད་པའི་བླ་མ་རྣམས་ལ་ཕྱག་འཚལ་ལོ། །
མ་ཕྱི་འབྲས་དཔེ་རྙིང་ཕྱི་ཚ། ༦༧ །



པར་བྱང་སྨོན་ཚིག
ཨོཾ་སྭ་སྟི། །
ཆོས་སྐུ་ཀུན་ཁྱབ་བདེ་སྟོང་ཟུང་འཇུག་དབྱིངས། །
བརྟན་གཡོ་ཀུན་གྱི་སྲོག་ཏུ་རྟག་བཞུགས་ཀྱང་། །
མ་རྟོགས་འགྲོ་ཀུན་སྒྲིབ་གཉིས་ལེགས་བསལ་ཕྱིར། །
མདོ་དོན་མཐར་ཐུག་ཟབ་ཆོས་ཐང་མར་བརྡལ། །
རྒྱུད་རྒྱལ་ཆུ་གཏེར་དངོས་གྲུབ་རླབས་ཕྲེང་འཁྲིགས། །
ཟབ་དོན་ནོར་བུའི་ཕུང་བོ་འབུམ་བརྡལ་ལས། །
རྨད་བྱུང་ལེགས་བཤད་སྦྱོར་བ་འདིར་འོངས་པ། །
དུས་གསུམ་སངས་རྒྱས་སྲས་བཅས་བསྐྱེད་པའི་ཡུམ། །
སྒྲུབ་པའི་ཐབས་མཆོག་རྣམ་པར་དག་པ་འདི། །
སྐལ་ལྡན་འགྲོ་ལ་དར་ཞིང་རྒྱས་པའི་ཕྱིར། །
གྲངས་མེད་གླེགས་བམ་སྣང་བརྙན་འབད་མེད་དུ། །
སྤེལ་ཕྱིར་སྤར་འཕྲུལ་གསར་བསྐྲུན་མཛད་པ་འདི། །
དངོས་དང་བརྒྱུད་ནས་གང་འབྲེལ་ཐམས་ཅད་ཀྱིས། །
མཐུན་རྐྱེན་ཡོན་སྦྱར་ལྷག་བསམ་རྣམ་པར་དག །
བསྟན་དང་འགྲོ་ལ་ཕན་ཕྱིར་འབད་པས་བསྒྲུབས། །
ཕྱི་ནང་གསང་བའི་བར་ཆད་དབྱིངས་སུ་ཞི། ། །
འདི་ལས་རྒྱ་ཆེར་བསོད་ནམས་གང་འགྲུབ་པ། །
སྲིད་ཞིའི་ལེགས་བྱས་ཀུན་དང་ལྷན་ཅིག་ཏུ། །
བis



ཡོངས་སུ་ཞུགས་པས་མཐའ་ཡས་འགྲོ་བ་ཀུན། །
བླ་མེད་རྒྱལ་བའི་ས་ལ་འཁོད་པར་ཤོག །
ལས་འདིར་འབད་རྩོལ་འབྲེལ་བ་གང་ཡོད་དང་། །
ཕ་མའི་གཙོར་གྱུར་འབྲེལ་ཐོག་འདས་ལྡན་དང༌། །
སྐྱེ་བོ་སྲིད་པའི་ལམ་ལ་གནས་པ་ཀུན། །
སྐུ་བཞི་མཆོག་གི་རྒྱལ་སར་བསྒྲོད་པར་ཤོག ། ། ས་
ཇི་སྲིད་བྱང་ཆུབ་སྙིང་པོའི་བར་དུ་ཡང་། །
ཚེ་རིང་ནད་མེད་ལོངས་སྤྱོད་རྒྱས་པ་དང་། ། རྫོགས་
བདུད་ཀྱི་ལས་དང་མི་མཐུན་ཕྱོགས་ཀུན་ཞི། །
བསམ་པའི་དོན་ཀུན་ཡིད་བཞིན་འགྲུབ་པར་ཤོག །
སྤར་འདི་བཞུགས་པའི་ཡུལ་ཕྱོགས་ཐམས་ཅད་དུ། །
དུས་བཞི་སྙོམས་ཤིང་ལོ་ཕྱུག་རྟག་ཏུ་ལེགས། །
འཐབ་རྩོད་འཁྲུག་པའི་མིང་ཙམ་མེད་པ་དང་། །
བཀྲ་ཤིས་དཔལ་འབར་འཛམ་གླིང་རྒྱན་དུ་ཤོག །
ཅེས་པ་འདི་ཡང་གང་ལའང་སྦྱར་ཆོག་པའི་སྤར་བྱང་སྨོན་ཚིག་ཏུ་ངག་དབང་ཡོན་ཏན་བཟང་པོས་སྨོན་པའོ། །
416



དཔེ་སྒྲིག་འགན་ཁུར་པ།
ཞུ་དག་འགན་ཁུར་པ། །
ལག་བསྟར་གཙོ་སྒྲིག་པ།
ཞུ་དག་པ། །
གློག་ཀླད་ཡིག་སྒྲིག་པ། །
དེབ་གཞིའི་བཟོ་འགོད་པ།
མདུན་ཤོག་མཛེས་རིས་པ།
འཕྲིན་ལས་རྒྱལ་མཚན། དེ
་
འགྲོ་འདུལ་རྒྱ་མཚོ། སྒྲོལ་མ་ཆོས་མཚོ།
ངག་དབང་གསུང་སྙན། ཐུབ་དབང་།
དཔེ་རྙིང་དག་སྒྲིག་ཚན་ཆུང་།
ཐུབ་དབང་། ཁམ་པོ། གཙང་ཆོས་འཛིན། ཤེས་རབ་རྡོ་རྗེ།
ངག་དབང་གསུང་སྙན།
ངག་དབང་ཀུན་དགའ་འཇམ་དབྱངས་བློ་གྲོས།
ཀརྨ་རྡོ་རྗེ་ཚེ་རིང༌།
༄༅། །རྒྱུད་བླ་མའི་འགྲེལ་པ། (སྤྱིའི་དེབ 31)
གཙོ་སྒྲིག་པ།
དཔེ་སྐྲུན་མཁན།
འགྲེམས་སྤེལ་མཁན།།
གནས་ཡུལ། །
སྦྲག་སྲིད་ཨང་གྲངས།
ཁ་པར་ཨང་གྲངས། །
པར་འདེབས་མཁན། །
བརྒྱུད་འཚོང་མཁན། །
དེབ་ཚད།
པར་ཤོག
པར་གཞིའི་སྒྲིག་ཐེངས།
པར་ཐེངས།
པར་གྲངས།
དཔེ་རྟགས།
ངག་དབང་ཀུན་དགའ་འཇམ་དབྱངས་བློ་གྲོས།
མི་རིགས་དཔེ་སྐྲུན་ཁང་། །
མི་རིགས་དཔེ་སྐྲུན་ཁང་གི་བོད་ཡིག་རྩོམ་སྒྲིག་ཁང་།
པེ་ཅིན་ཧོ་ཕིང་ལི་བྱང་ལམ་ཨང་14པ།
100013
010 - 64227665
པེ་ཅིན་གྲོང་ཁྱེར་དབྱི་ཧུའེ་པར་ཁང་ནས་པར་བཏབ།
རྒྱལ་ཡོངས་ས་གནས་སོ་སོའི་ཞིན་ཧྭ་དཔེ་ཚོང་ཁང་།
787mm x960mm 1/16
26. 75
2010ལོའི་ཟླ་10པར་པར་གཞི་དང་པོ་བསྒྲིགས། །
2010ལོའི་ཟླ8པར་པེ་ཅིན་དུ་པར་ཐེངས་དང་པོ་བརྒྱབ།
0001 -2500
ISBN 978 -7-105 -11114 -5/B • 468
རིན་གོང་། སྒོར་45.00



图书在版编目(CIP)数据
觉囊宝性论总释:藏文/阿旺更嘎·嘉乐住主编,
-北京:民族出版社,2010.8
(藏族十明文化传世经典丛书·觉囊派系列丛书;31)
| ISBN 978-7-105-11114-5
1.0觉… 1.0阿.0大乘-佛经-研究 -
藏
语言学IN. DB942.1
一一
中国版本图书馆 CIP 数据核字(2010)第168778号
民族出版社出版发行
(北京市和平里北街14号 邮编 10013)
http://www.mzcbs.com
北京市艺辉印刷厂印刷
全国各地新华书店经销
(藏编室电话:64275311 藏文发行科电话:64227665)
2010年10月第1版 2010年10月北京第1次印刷
开本:787mm x960mm 1/16 印张:26.75
印数:0001-2500 册
ISBN 978-7-105 -11114-5/B.468(藏 197)
定价:45.00



ཐ། ། ༢Ope
9 Founda
Jonang



E:ཆ་#
Enpg#
8 དུས་འཁོར་མཆན་འགྲེལ། སྟོད་ཆ། (ཇོ་ནང་ཕྱོགས་ལས་རྣམ་རྒྱལ་གྱི་གསུང་པོད་གཉིས་པ།)
9 དུས་འཁོར་མཆན་འགྲེལ། བར་ཆ། (ཇོ་ནང་ཕྱོགས་ལས་རྣམ་རྒྱལ་གྱི་གསུང་པོད་གསུམ་པ།) །
20 དུས་འཁོར་མཆན་འགྲེལ། སྨད་ཆ། (ཇོ་ནང་ཕྱོགས་ལས་རྣམ་རྒྱལ་གྱི་གསུང་པོད་བཞི་པ། )
D གཞི་ལམ་འབྲས་བུའི་ངོ་སྤྲོད། (ཇོ་ནང་ཕྱོགས་ལས་རྣམ་རྒྱལ་གྱི་གསུང་པོད་ལྔ་པ།)
༄༅ འཁྲུལ་འཇོམས། (ཇོ་ནང་ཕྱོགས་ལས་རྣམ་རྒྱལ་གྱི་གསུང་པོད་དྲུག་པ།)།
23 བསྟན་འགྱུར་དཀར་ཆག (ཇོ་ནང་ཕྱོགས་ལས་རྣམ་རྒྱལ་གྱི་གསུང་པོད་བདུན་པ། )
དུས་འཁོར་རྒྱུད་སྙིང་བསྡུས་པ། (ཀུན་སྤངས་ཐུགས་རྗེ་བརྩོན་འགྲུས་ཀྱི་གསུང་པོད་དང་པོ།)
རྒྱ གསལ་སྒྲོན་རྣམ་བཞི། གྲུབ་ཆེན་ཡུ་མོ་ཡབ་སྲས་ཀྱི་གསུང་པོད་དང་པོ།)
མདོ་སྡེ་རྒྱན་གྱི་རྣམ་བཤད། (ས་བཟང་མ་ཏི་པཎ་ཆེན་གྱི་གསུང་པོད་བདུན་པ།)
༡ བྱ་བ་ཀུན་ལས་བཏུས་པ། (ས་བཟང་མ་ཏི་པཎ་ཆེན་གྱི་གསུང་པོད་བརྒྱད་པ།) |
8 ཀ་ལཱ་པའི་མདོའི་རྣམ་བཤད། (ས་བཟང་མ་ཏི་པཎ་ཆེན་གྱི་གསུང་པོད་དགུ་པ། ) །
» ངོ་སྤྲོད་རྒྱུད་གསུམ་གསལ་བྱེད། (འབྲི་གུང་ལོ་ཙཱ་བ་མ་ཎི་ཀ་ཤྲཱི་ཛྙཱ་ནའི་གསུང་པོད་དང་པོ།)
3) བསྟན་པ་སྤྱི་འགྲེལ་གྱི་འགྲེལ་བ། (གྷ་རུང་པ་ལྷའི་རྒྱལ་མཚན་གྱི་གསུང་པོད་དང་པོ།) །
རྒྱུད་བླ་མའི་འགྲེལ་བ། (རིན་ཆེན་ཡེ་ཤེས་དང་ཡེ་ཤེས་རྡོ་རྗེ་གཉིས་ཀྱི་གསུང་པོད་དང་པོ།)
༄༅ འོད་གསལ་རྒྱན་གྱི་བཤད་པ། (ཆོས་རྗེ་ཉ་དབོན་པའི་གསུང་པོད་གསུམ་པ།)
33 བཤེས་འཕྲིན་རྣམ་བཤད། (རྗེ་བཙུན་ཏཱ་ར་ནཱ་ཐའི་གསུང་པོད་གཉིས་པ།) །



Jonangpa
1 དཔལ་ལྡན་རྒྱལ་བུ་ཐོ་ནང་པ།
མཐར་ལྟ་གཡང་སའི་ལམ་ལ་ཐག་བསྲིང་ཞིང༌། །
སྤྲོས་བྲལ་དབུ་མའི་ལམ་མཆོག་ལེགས་བསྟན་ནས། །
ཐར་འདོད་ཐར་པའི་གྲོང་དུ་རབ་སྦྱོར་བ། །
གསུང་རབ་འདི་ནི་འགྲོ་བའི་མིག་བུ་ཡིན། །
ཡེ་ཤེས་རྡོ་རྗེས། །
IsBN 978-7-105-11 11 -5
9 "787 10 51 11 145">
ངོ་50
